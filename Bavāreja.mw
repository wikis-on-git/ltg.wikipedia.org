{| border="1" align="right" cellpadding="4" cellspacing="0" width="300" style="margin: 0 0 1em 1em; background: #f9f9f9; border: 1px #aaaaaa solid; border-collapse: collapse; font-size: 95%;"
|+<big>'''Freistaat Bayern'''<br />'''Bavārejis breivvaļsteiba'''</big>
| colspan="2" style="background:#efefef;" align="center" |
{| border="0" cellpadding="2" cellspacing="0"
| align="center" width="140px" |[[Fails:Flag_of_Bavaria_(striped).svg|Special:FilePath/Flag_of_Bavaria.svg|alt=|border|140x140px]]
| align="center" width="125px" |[[Fails:Coat_of_arms_of_Bavaria.svg|Special:FilePath/Coat_of_Arms_of_Bavaria.svg|alt=|140x140px]]
|}
Bavārejis karūgs i gerbs
|-
| colspan="2" align="center" |[[Fails:Locator_map_Bavaria_in_Germany.svg|alt=|406x406px]]
|-
|Vaļsteiba
|[[Fails:Flag of Germany.svg|frameless|22x22px]] [[Vuoceja]]
|-
|Golvysmīsts
|[[Minhene]]
|-
|Vaļsteibys volūda
|[[Vuocīšu volūda|vuocīšu]], [[Bavārīšu volūda|bavārīšu]]
|-
|Denonims
|Bavarīši(u)
|-
|Ministru prezidents
|[[Joahims Soders|Markuss Soders]]
|-
|Pluots
|70 550 km²
|-
|Dzeivuotuoju skaits
|13 076 721 <small>(2018)</small>
|-
|[[Laika zona]]<br />-vosorā
|UTC+1 (CET)
UTC+2 (CET)
|-
|Teiklavīta
|[https://www.bayern.by/ bayern.by]
|-
|}
'''Bavāreja''' ({{Vol-de|Bayern}}), oficiali zinuoma kai '''Bavārejis breivvaļsteiba''' ([[Vuocīšu volūda|vuocīšu]]: ''Freistaat Bayern'') — iraid [[Vuoceja|Voucejis]] federalais nūvods vuocīšu vaļsteibys dīnavydreitūs. Golvmīsts - [[Minhene]]. Bavāreja iraid ļeluokais Vuocejis nūvods piec plateibys i ūtrs ļeluokais nūvods piec dzeivuotuoju skaita.

Bavāreja cauri godu simteņim iraid saglobuojusi sovys vītejuos tradicejis i nūvodā tīk turātys gūdā katuoļu tradicejis.<ref>[https://dw.com/en/what-distinguishes-bavaria-from-the-rest-of-germany/g-44488881 Ar kū Bavāreja iraid atškireiga nu puorejuos Vuocejis (''angliskai'')].</ref> Itys nūvods tai že iraid zinuoms deļ ikgodiejuo [[Oktobrafests|Oktobrafesta]] festivala iz kuru sabrauc tūristi nu vysa pasauļa.

== Viesture ==
Nūzeimeigu lūmu Bavārejis viesturē ījam [[Viteļsbahu dzymta]], kura vaļdeja bavarīšu zemīs 738 godus. 1180 godā [[Svātuo Rūmys Impēreja|Svātuos Rūmys Impērejis]] imperators [[Fridriķs I Barbarosa]] uzduovinova Viteļsbahim Bavāreju, kai [[Ļieņs|ļieni]] i jī vaļdeja itamuos zemīs ļeidz 1918 godam, kod piec [[Pirmais Pasauļa korš|Pirmuo Pasauļa kora]] karaļs [[Ļudvigs III]] nūdeve sovu voru i Bavāreja dreiži tyka īkļauta [[Veimārys Republika|Veimārys Republikys]] sostuovā.<ref>[https://www.historyrhymes.info/2016/11/14/kings-of-bavaria-king-ludwig-iii/ Bavārejis karaļi - Ļudvigs III (''angliskai'')]</ref>

=== Bavārejis Gercogiste ===
Nu 555 ļeidz 1623 godam Bavāreja beja gercogistis statusā. [[Agilolfingu dzymta|Agilolfingu]] dzymtys augstmaņs [[Garibaļds I]] tīk mināts hronikuos kai pirmais nu [[Bavārejis Gercogiste|Bavārejis gercogim]],<ref>[https://www.bierschenke.co.uk/bavarians-first Roksts por Bavārejis viesturi (''angliskai'')]</ref> kas vaļdeja puor bavārīšu zemem, byudams [[Merovingu dzymta|Merovingu]] vasaļs. Juo dzymta vaļdeja ļeidz 788 godam, kod [[Karolingu Impēreja|Karolingu Impērejis]] imperators [[Kuorļs Ļelais]] piļņeibā puorjāme varu bavārīšu zemīs. [[Karolingu dzymta|Karolingi]] beja pi vorys ļeidz 911 godam. Franku vaļsteiba beja nūvuojinuota korūs ar vengrim i [[Ļuitpolds|Ļuitpoldam]] roduos īspieja atgiut [[Bavārejis Gercogiste|Bavārejis Gercogistei]] ļeluoku breiveibu i iz eisu laiku nūdrūšinuot sovai dzymtai gercogu gūdu.<ref>The Holy Roman Empire: A Historical Encyclopedia (2019), 14.lpp ISBN 1440848564 (''angliskai'')</ref>

Piec 947 goda, kod Ļuitpolduingu dzymta zaudieja voru, laikā ļeidz 1180 goda Bavārejis gercogu vītā pourmaiņus beja četrys dažaidys dzimtys - [[Ottoniaņu dzymta|Ottoniaņi]], [[Saliaņu dzymta|Saliaņi]], [[Veļfu dzymta|Veļfi]] i [[Babenbergu dzymta|Babenbergi]]. Nivīnai nu dzymtom neizadeve nūstiprinuot sovu voru Bavārejā i tod pi vorys nuoce [[Otto I, Bavārejis gercogs|Otto I]] nu [[Viteļsbahu dzymta|Viteļsbahu dzymtys]]. Jys beja vīns nu lobuokajim imperatora Frīdriķa I Barbarosys bruņinīkim i tamdeļ imperators por Otto I nūpalnim uzduovinova jam Bavārejis zemis i gercoga statusu.<ref>[http://fmg.ac/Projects/MedLands/BAVARIA.htm Roksts por Bavārejis gercogim (''angliskai'')]</ref>

=== Bavārejis Eļektorats ===
Reformācejis laikūs [[Faļcys Eļektorats|Faļcys eļektors]] [[Frīdriķs V, Faļcys Eļektors|Frīdriķs V]] pījāme [[Bohēmejis Karaļiste|Bohēmejis Karaļistys]] pusi [[Bohēmejis saceļšonuos]] laikā pret [[Gabsburgu dzymta|Gabsburgu dzymtu]], kas beja par īmaslu [[Treisdesmitgodu Korš|Treisdesmitgodu Kora]] suokumam.<ref>[https://erenow.net/ww/europes-tragedy/10.php Bogēmejis sačelšonuos 1618-1620 (''angliskai'')]</ref> Bavārejis gercogs [[Maksimiļians I, Bavārejis Eļektors|Maksimiļians I]] paļeidzieja saglobuot katuoļu ticeibu sovuos zemīs i jis saglobova uzticeibu Gabsburgim. [[Svātuo Rūmys Impēreja|Svātuos Rūmys]] imperators [[Ferdinands II, Svātuos Rūmys Imperators|Ferdinands II]] pateiceibā atjāme zemis i titulus Frīdriķam V i duovoja tūs Maksimiļianam I. Jis kļuva por vīnu no impērejis eļektorim i Bavārejis Gercogiste kļuva por [[Bavārejis Eļektorats|Bavārejis Eļektoratu]].

== Geografeja ==
[[Fails:Germany Bavaria Alps-road.jpg|left|thumb|183x183px|Skots iz Bavārejis Aļpim]]
Bavāreja rūbežoj ar [[Austreja|Austreju]], [[Šveicareja|Šveicareju]] i [[Čekeja|Čekeju]]. Kūpiejais rūbežys gorums iraid 2705 kilometri. Cauri nūvodam tak divys ļelys upis - [[Donava]] i [[Maina]]. Bavāreja iraid boguota ar kolnim i azarim, iz rūbežys ar [[Austreja|Austreju]] acarūn [[Bavārejis Aļpi]], kuri sasnīdz ļeidz pot 3000 metru augstumu. Nūvodā iraid gandreiž 1600 dažaida ļeluma azari, starp ļeluokajim iraid [[Konigzī]], [[Azars Kimzī|Kimzī]], [[Ammerzī]] i [[Tegernzī]]. Dziļuokais azarz iraid [[Vaļhenzī]] - 192 metri.<ref>[https://www.jachenau.de/der-walchensee Informaceja por Vaļhenzī (''vuocīšu'')]</ref>

== Ekonomika ==
Bavāreja iraid [[Vuoceja|Vuocejis]] boguotuokais nūvods ar cīši atteisteitu riupnīceibu i turisma nūzari, kas dūd ļelu īguļdejumu vaļsteibys kūpejā budžetā. 2017 godā, Bavāreju apmekļieja 37.2 miļjoni tūristu nu vysa pasauļa.<ref>[https://www.stmwi.bayern.de/en/tourism/facts-and-figures/ Bavārejis Tūrisma Statistika 2017 godā (''angliskai'')]</ref> Nūvodā iraid daudzu ļelu uzjāmumu riupneicys - [[BMW]], [[Audi]], [[Adidas]] i citi.

== Demografeja ==
Ostoņi nu 80 ļeluokojim [[Vuoceja|Vuocejis]] mīstim acarūn Bavārejā. [[Minhene]] ar 1 456 039 īdzeivuotuojim iraid trešais ļeluokais mīsts vaļsteibā. 85.8% nūvoda īdzeivuotuoju iraid [[Vuocīšu volūda|vuocīši]], 14.2% iraid cittautīši nu [[Turceja|Turcejis]], [[Puoleja|Puolejis]], [[Rumuneja|Rumunejis]] i citom vaļsteibom.<ref>[https://www.destatis.de/EN/Themes/Society-Environment/Population/Migration-Integration/Tables/foreign-population-laender.html Oficialo Bavārejis demografejis statistika (''angliskai'')]</ref>

== Sports ==
=== Futbols ===
Futbols iraid cīši populars Bavārejā i golvmīsta [[Minhene|Minhenis]] futbola klubs [[Bayern FC|Bayern]] iraid zinuoms vysā pasauļī. Klubs iraid 29-kuortejs [[Vuocejis Bundesļiga|Vuocejis čempionata]] čempions i 5-kuortejs [[UEFA Čempionu liga|UEFA Čempionu ligys]] uzvarātuojs. Bavārejā iraid tai že taidi zinuomi futbola klubi, kai [[1. FC Nürnberg|Nurnberg]], [[FC Augsburg|Augsburg]], [[FC Ingolstadt 04|Ingolstadt]] i [[SpVgg Greuter Fürth|Greuter Fürth]]. Bavārijā iraid dzimuši vairuoki nūpalnim boguoti futbolisti - pasauļa i Eiropys čempioni [[Fraņcs Bekenbauers]], [[Gerds Miļļers]], [[Fiļips Lams]], [[Tomass Miļļers]] i daudzi citi.

== Nūruodis i olūti ==
{{nūruodis}}

[[Kategoreja:Vuoceja]]
