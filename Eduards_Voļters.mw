'''Eduards Voļters''' (lītaunīku: ''Eduardas Volteris'', krīvu: ''Эдуард Вольтер'', 1856 — 1941) — etnografs, volūdzininīks, bibliografs, latgaļu folklora aizraksteituojs i tāmātuojs.

Dzims 1856 g. marta 6 d. Reigā. Studiejs volūdzineibu Leipcigā, beidzs krīvu literaturys studejis Tarbatā, aizastuojs magistra cylu Harkiva universitetā. Nu 1918 g. dzeivuojs Viļnē, bejs Viļnis ļaudyskuos bibliotekys direktors (1918 - 1919), Kaunis centraluos vaļstiskuos bibliotekys vadeituojs i Kaunis mīsta muzeja vadeituojs (1919 - 1922). Bejs vīns nu Lītovys universiteta īstateišonys iniciatoru, piečuok bejs Lītovys universiteta (vāluok - Vītauta Leluo universitets) profesors (1922 - 1933), skaitejs aizviesturis, etnografejis i ct. kursus.

XIX godusymta beiguos apbraukaliejs lelu Latgolys daļu - [[Daugpiļs apleiciņs|Daugpiļs]], [[Rēznis apleiciņs|Rēznis]] i [[Ludzys apleiciņs|Ludzys]] apleiciņus, aizrakstejs daudzejis latgaļu tautysdzīsmis, duorzeņus i tradicejis. Juos izlaids gruomotā ''Materiali Vitebska gubernejis latvīšu patautys etnografejai'' ("Материалы для этнографии латышского племени Витебской губернии", 1890).

[[Kategoreja:Latvejys ļauds]]
[[Kategoreja:Lītovys ļauds]]
