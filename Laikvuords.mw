'''Laikvuords''' (anglīšu: ''verb''; krīvu: ''глагол''; latvīšu: ''darbības vārds; verbs'') — runysdaļa, kura izsoka darbeibu voi stāti kai laikā nūteikūšu procesu i atsoka iz vaicuojumu ''kū dora?'', ''kū dareja?'', ''kū dareis?'', taipoš iz vaicuojumu ''kas nūteik?''

Pīvadumi: ''(leits) lej, (jis) brauc, dzīd; nagribēja, volkuojuos, bļuzneja, raksteis, ruodeis, ass, beja guojs, asūte guojuse'').

Laikvuordu kategorejis irā persona, laiks, skaits i izsaceiba.

== Izsaceibys ==
Laikvuordam latgaļu volūdā 4 izsaceibys: 
# '''Eistynuma izsaceiba''' (''ād'', ''ēde'', ''ēss'', ''irā ieds'', ''beja ieds'', ''byus ieds'') aproksta eistynumā nūteikūšu darbeibu. 
# '''Puorstuostis izsaceiba''' (''āds'', ''ieškys'', ''ass ieds'', ''byuškys ieds'') aproksta darbeibu cyta cylvāka puorstuostē, cieškuok tūlaik, kod runuotuojs nazyna, ci taišni tai irā nūtics, a voi jam gribīs nazkai atsarūbežuot nu tūs darbeibu.
# '''Gribiejuma izsaceiba''' (''āstum'', ''āstim'', ''āstu'', ''āstumem'', ''āstumet'', ''byutum ieds'', ''byutim ieds'', ''byutu ieds'', ''byutumem āduši'', ''byutumet āduši'', ) aproksta darbeibu, kura nūtyktu, ci taidu, kurū runuotuojs grybātu dareit, ka byutu tam atsateikūši apstuokli.
# '''Pīsacejuma izsaceiba''' (''ēd!'', ''lai ēss!'', ''ēssim!'', ''ēdit!'') aproksta pīsacejumu ūtrajai personai nazkū dareit.

Vītā latvīšu vajadzeibys izsaceibys tradicionalajā latgaļu volūdā lītoj konstrukcejis ar '''''vajadzēt''''' voi '''''daīt, dasaīt, dasavest''''' i laikvuordu nanūsaceibā (latvīšu ''man jāēd, tev jāēd, viņam/viņai jāēd, mums jāēd, jums jāēd, viņiem/viņām jāēd'' - latgaļu ''maņ vajag ēst, tev vajag ēst, jam/jai vajag ēst, mums vajag ēst, jums vajag ēst, jim/jom vajag ēst''; ''maņ daīt ēst, tev daīt ēst, jam/jai daīt ēst, mums daīt ēst, jums daīt ēst, jim/jom daīt ēst''). 

Konstrukcejis ar ''daīt, dasaīt, dasavest'' lītoj tūlaik, kod vajadzeiba irā mīdzama, aizstotoma. Pīvadumam: latvīšu ''man '''jāēd''' vairāk dārzeņu, tad būšu veselāks'' - latgaļu ''maņ '''vajag ēst''' daudzuok duorzuoju, tūlaik byušu veseliškuoks'', bet: latvīšu ''es taču vecmāmiņu pazīstu, pie viņas atkal būs daudz '''jāēd''''' - latgaļu ''es tok vaceiti pazeistu, pi juos otkon '''daīs/dasaīs''' daudzi '''ēst'''''.

== Laikvuorda pamatformys ==
Atlasynuotuos formys var darynuot nu 3 pamtformu - nanūsaceibys, 3 personys vīnskaita niulejuo laika, 3 personys vīnskaita puorguojušuo laika. Pīvadumam, ''skaiteit''-''skaita''-''skaiteja'', ''stateit''-''stota''-''stateja''. Latgalīšu volūda itamā zinē leidzeiga lejislatvīšu i litaunīku volūdai - laikvuordu pamata formys vīgļuok izavuiceit sevkuram laikvuordam pa sevim nakai izavuiceit gryutu lykumu, kurs nūsoka, kaidys formys lītuot sevkuram laikvuordam. (Anglīšu i vuocīšu volūdā irā saroksts ar nazcik symtu ''naregularūs laikvuordu'', a latgalim ''naregulari'' irā lelums laikvuordu).

Atlasynuotuos formys ir cytys laiku formys eistynuma izsaceibā, cytu izsaceibu formys, dorūtne i cīšūtne, divdabu formys (kurys lītoj i nazcik laikvuordu formom sastateit, pīvadumam, salyktajūs laikūs i cīšūtnē).

== Konjugacejis (personuošonys) ==
Laikvuordam irā treis konjugacejis aba personuošonys. Juos var nūstateit pa vysu treju pamatformu golyunem.

== Atsagrīžamī laikvuordi ==
Laikvuordi var byut ''atsagrīžami'' aba ''refleksivi''. Taidu laikvuordu nanūsaceiba tur golyuni "-tīs". Pīvadumam, "mozguotīs", "prīcuotīs". Atsagrīžamī laikvuordi cieški izsoka darbeibu, kurys objekts irā i darbeibys subjekts (pīvadumam, ''jis '''mozgojās''', '''nasās''''') ci izsoka sovā vydā doromu darbeibu (''jī '''stumduos''''').

Laikvuordūs ar prīdieklim dasalīk atsagrīžamuo daleņa "'''-sa-'''" voi (piec "iz-") "'''-a-'''", pīvadumam, ''pa'''sa'''raksteit'', ''at'''sa'''stuot'', ''pa'''sa'''jimt'', ''iz'''a'''vuiceit''. A ka prīdēkļa navā, tūlaik rokstoma atsagrīžamuo golyune: ''smīt'''īs''''', ''ceļt'''īs'''''.

[[Kategoreja:Latgaļu volūda]]

[[af:Werkwoord]]
[[als:Verb]]
[[an:Verbo]]
[[ar:فعل]]
[[ast:Verbu]]
[[ay:Parliri]]
[[az:Feil]]
[[bat-smg:Veikruodis]]
[[be:Дзеяслоў]]
[[be-x-old:Дзеяслоў]]
[[bg:Глагол]]
[[br:Verb]]
[[bs:Glagoli]]
[[ca:Verb]]
[[cs:Sloveso]]
[[cv:Глагол]]
[[cy:Berf]]
[[da:Udsagnsord]]
[[de:Verb]]
[[dsb:Werb]]
[[el:Ρήμα]]
[[en:Verb]]
[[eo:Verbo]]
[[es:Verbo]]
[[et:Tegusõna]]
[[eu:Aditz]]
[[fa:فعل]]
[[fi:Verbi]]
[[fo:Sagnorð]]
[[fr:Verbe]]
[[fy:Tiidwurd]]
[[gd:Gnìomhair]]
[[gl:Verbo]]
[[gv:Breear]]
[[he:פועל]]
[[hi:क्रिया (व्याकरण)]]
[[hif:Verb]]
[[hr:Glagoli]]
[[hsb:Werb]]
[[hu:Ige]]
[[ia:Verbo]]
[[id:Verba]]
[[is:Sagnorð]]
[[it:Verbo]]
[[ja:動詞]]
[[jv:Tembung kriya]]
[[ka:ზმნა]]
[[kk:Етістік]]
[[km:កិរិយាសព្ទ]]
[[ko:동사 (품사)]]
[[la:Verbum (grammatica Latina)]]
[[li:Wèrkwaord]]
[[ln:Likelelo]]
[[lt:Veiksmažodis]]
[[lv:Darbības vārds]]
[[mhr:Койыш мут]]
[[mk:Глагол]]
[[ml:ക്രിയ (വ്യാകരണം)]]
[[mn:Үйл үг]]
[[ms:Kata kerja]]
[[nds:Verb]]
[[nds-nl:Waarkwoord]]
[[nl:Werkwoord]]
[[nn:Verb]]
[[no:Verb]]
[[oc:Vèrbe]]
[[os:Мивдисæг]]
[[pl:Czasownik]]
[[pnb:کرپا (گریمر)]]
[[pnt:Ρήμαν]]
[[pt:Verbo]]
[[qu:Ruray rimana]]
[[ro:Verb]]
[[ru:Глагол]]
[[rue:Часослова]]
[[sah:Туохтуур]]
[[se:Vearba]]
[[sh:Glagol]]
[[simple:Verb]]
[[sk:Sloveso]]
[[sl:Glagol]]
[[sq:Folja]]
[[sr:Глаголи]]
[[stq:Tiedwoud]]
[[sv:Verb]]
[[sw:Kitenzi]]
[[ta:வினைச்சொல்]]
[[th:คำกริยา]]
[[tl:Pandiwa]]
[[tr:Fiil]]
[[tt:Фигыль]]
[[uk:Дієслово]]
[[vi:Động từ]]
[[wa:Viebe]]
[[war:Pan-unod]]
[[yi:צייטווארט]]
[[zh:动词]]
[[zh-yue:動字]]
