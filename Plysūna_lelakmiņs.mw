[[Image:Plysuna lelakmins.jpg|thumb|frame|Plysūna lelakmiņs|]]
'''Plysūna lelakmiņs''' aba '''Plysūna akmiņs''' — lelakmiņs pi [[Plysūns|Plysūna azara]] Istrys pogostā, dobys pīminieklis.

Akmiņs atsaguļs iudinī, [[Plysūns|Plysūna azara]] dīnavydu azarmalē, iz Istrys i Škaunys pogostu rūbeža, kauprainē. Da akmiņa var daīt tik sausā laikā, kam apleicīne puorguojuse peisā. Guodojams, ka akmini atness  [[Laduojs|laduojs]]. Nu 1977 gods apsorgojams kai geologiskais i geomorfologiskais dobys pīminieklis.

Geologiskais aprakstejums:
* Sluoniskys migmatizāts gneiss ar lelom kvarca i aplita dzeislom, tur daudzi aļmaņdina kristalu.

Māri:
* [[Garums|garums]] - 5,4 m;
* [[Plotums|plotums]] - 4,4 m;
* [[Augstums|augstums]] - da 3 m;
* [[Apleikmārs|apleikmārs]] - 17 m;
* zemisviersa [[Vydums|vydums]] - ap 35 m³.

Apleicīnē aizraksteiti [[Pīstuoškys|pīstuoški]], ka pi Plysūna akmiņa vīnam veiram zīm aizguojs prīškā svešinīks i vadynuojs da seve gostūs garmanis muzykys pasaklauseitu. Veirs laidīs svešinīkam leidza, pasagastiejs i pasaklausejs, kai svešais spieļuoj garmani, piečuok aizmidzs, a pīsamūds zīmys soltumā gulādams iz Plysūna akmiņa.
