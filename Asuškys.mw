'''Asuškys''' - mozi opoli peiriedzeni kriejuma zūstē. Vīns nu latgaļu nacionalū iedīņu.

===Sataiseišonys parāds===
* 1 kg bīzapīna
* 2-3 ūlys
* 250 gr ryuguļa
* 300 gr myltu
* 1-2 lizeikys cukra
* mīlis ci lizeiceņa sodys
* čipierksneits suoļa


Jam bīzapīnu, dalīk ūlys i ryuguļa, kurymā jau īlyktys mīlis (voi puse čaja lizeiceinis sodys). Dalīk čipierksneiti suoļa i cukra. Vysu brangai samaisa, i dabuotajai masai dalīk myltu. Meikli izmeicej i izviļoj iz goldskaleiša, sagrīž rombenim i līk captu iz sausys, korstys peteļnis. Apcap zeļteitai bryunys. 

Kab asuškys byutu gorduokys, taišni pyrma padūšona da goldam juos pasylda svīžā kriejumā ar cukru. Cytūs apvydūs asuškys tiuleņ piec izcepšonys līk kriejuma i svīsta zūstē. Korstums kriejumu izlaidynoj, īsyucūt jū vydā asuškuos.

[[Kategoreja:Latgaļu vyrtuve]]
