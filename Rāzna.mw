{{Infoskreine Latvejis azars
| pasauka                = Rāzna
| atvaiga_pasauka        = Raznas ezers.JPG
| atvaiga_aprakstejums   = 
| zemislopa              = Latveja
| pushpin_label_position = left
| latd  =56 | latm  =19 | lats  =0 | latNS  = N 
| longd =27 | longm =27 | longs =0 | longEW = E 
| nūvods                 = Rēznis nūvods
| pluots                 = 57,564
| pošlelais_garums       = 12,1
| vydyskuo_dzilīne       = 7,0
| pošleluo_dzilīne       = 17,0
| vydums                 = 0,405
| augstums               = 163,8
| iztece                 = [[Rēzne (upe)|Rēzne]]
| satecis_baseins        = 1710
| baseina_vaļsteibys     = [[Latveja]]
| azarsolys              = 10 <br /> {{Collapsible list|Balbyška <br /> Apšu sola <br /> Opoluo sola <br /> Ezeits <br /> i cytys mozys}}
| dzeivojamys_vītys      = Lipuški, Malnais Dyužgols, Zosna
| cytys pasaukys         = 
}}

'''Rāzna''' — azars Latgolys dīnavydu daļā/vydsdaļā, [[Latgolys augstaine|Latgolys augstainē]], Rēznis nūvoda teritorejā, iz vokorim nu Ludzys – Dagdys ceļa. Ūtrais pa lelumam azars Latgolā i Latvejis Republikys teritorejā (piec [[Lubuons|Lubuona]]). Rāznys viersa pluots dasnādz 5756,4 ha (ar azarsolom 5781 ha). Azara garums stīpās da 12,1 km, plotums da 7 km. Pa iudiņa [[Vydums|vydumam]] (405 mln. kub. m) aizjam pyrmū vītu iz vyds Latgolys azaru.

Vydyskais dziļums 7 m, pošlelais dziļums 17 m. Azara dybyns reitu i dīnavydu daļā smiļkšuots, pūstumu daļā muoluots, vokoru daļā dyuņuots, a kuruos nakuruos azara vītuos i akmiņuots. Azarmola vokorūs lāva, pūstumūs i reitūs nūšļuobona, kuruos nakuruos vītuos – stuovona. Da azara vysur labi daīt, jimā 10 azarsolu, 2 leluoki leiči – Dyužgols aba Dyukstygols i Zosnagols. 

Azara dīnavydu molā pasacieļs deļ breineigūs vierīņu i legendu izslyvušais [[Muokuļkolns]] (vycaureigais augstums 248 m, samiereigais 55 m). 

Rāznā ītak vaira kai 20 ryuču i gruovu. Nu azara iztak [[Rēzne (upe)|Rēznis upe]], nūtaka iz Zosna azaru (kanals), ryuči i gruovi. 1938 -1940 g. beja dareiti [[Rēzne (upe)|Rēznis]] reguliešonys dorbi, tūlaik azara iudiņa leidzīņs nūkryta. 

Rāznys auguoji – nīdris, skūrstys, syurenis, laičinis, gleivenis, harys. Azarā sateikamys 27 zyvu škirys – zuši, karpys, peledis, raudys, asari, leidakys, repši, pliči, keiši, vīki i ct.

== Teiklavītys ==
* [http://www.razna.lv/razna_lv.htm "Rāznys" atpyutys kompleksa teiklavīta] – nazcik faktu ap Rāznu (latvīšu, anglīšu, vuocīšu, krīvu, švedu, praņcīšu volūduos), taipoš azara i apleicīnis fotografejis

{{nadabeigts rakstīņs}}

[[Kategoreja:Latgolys azari]]

[[be:Возера Разна]]
[[de:Rāzna-See]]
[[fr:Lac Raznas]]
[[lt:Raznos ežeras]]
[[lv:Rāznas ezers]]
[[pl:Raźno]]
[[ru:Разна]]
[[sv:Rāzna]]
