[[Fails:Razna_nu_Muok_k.jpg|thumb|Vierīņs iz Rāznys nu [[Muokuļkolns|Muokuļkolna]]]]
'''Rāzna''' — azars Latgolys dīnavydu daļā/vydsdaļā, [[Latgolys augstaine|Latgolys augstainē]], Rēznis nūvoda teritorejā, iz vokorim nu Ludzys – Dagdys ceļa. Ūtrais pa lelumam azars Latgolā i Latvejis Republikys teritorejā (piec [[Lubuons|Lubuona]]). Rāznys viersa pluots dasnādz 5756,4 ha (ar azarsolom 5781 ha). Azara garums stīpās da 12,1 km, plotums da 7 km. Pa iudiņa [[Vydums|vydumam]] (405 mln. kub. m) aizjam pyrmū vītu iz vyds Latgolys azaru.

Vydyskais dziļums 7 m, pošlelais dziļums 17 m. Azara dybyns reitu i dīnavydu daļā smiļkšuots, pūstumu daļā muoluots, vokoru daļā dyuņuots, a kuruos nakuruos azara vītuos i akmiņuots. Azarmola vokorūs lāva, pūstumūs i reitūs nūšļuobona, kuruos nakuruos vītuos – stuovona. Da azara vysur labi daīt, jimā 10 azarsolu, 2 leluoki leiči – Dyužgols aba Dyukstygols i Zosnagols. 

Azara dīnavydu molā pasacieļs deļ breineigūs vierīņu i legendu izslyvušais [[Muokuļkolns]] (vycaureigais augstums 248 m, samiereigais 55 m). 

Rāznā ītak vaira kai 20 ryuču i gruovu. Nu azara iztak [[Rēzne (upe)|Rēznis upe]], nūtaka iz Zosna azaru (kanals), ryuči i gruovi. 1938 -1940 g. beja dareiti [[Rēzne (upe)|Rēznis]] reguliešonys dorbi, tūlaik azara iudiņa leidzīņs nūkryta. 

[[Fails:Razna_vierins_nu_azarmolys.jpg|right|thumb|Rāzna – vierīņs nu azarmolys]]

Rāznys auguoji – nīdris, skūrstys, syurenis, laičinis, gleivenis, harys. Azarā sateikamys 27 zyvu škirys – zuši, karpys, peledis, raudys, asari, leidakys, repši, pliči, keiši, vīki i ct.

== Nūruodis i olūti ==
* [http://www.razna.lv/razna_lv.htm "Rāznys" atpyutys kompleksa teiklavīta] – nazcik faktu ap Rāznu (latvīšu, anglīšu, vuocīšu, krīvu, švedu, praņcīšu volūduos), taipoš azara i apleicīnis fotografejis

[[be:Возера Разна]]
[[fr:Lac Raznas]]
[[lt:Raznos ežeras]]
[[lv:Rāznas ezers]]
[[pl:Raźno]]
[[ru:Разна]]
[[sv:Rāzna]]
