[[Fails:Weightless hair.jpg|Kosmonaute Marša Aivinsa (''Marsha Ivins'') ruoda garu motu beszvora pīvadumu kosmosa lellaivā STS-98|thumb]]
'''Bezsvors''' irā stāte, kuramā [[Fizikals lītyns|lītyns]] natur [[svors|svora]], t.i. [[spāks]], ar kurū atspaids veic lītynu, leidzynojās nullei. Itaida stāte ceļās tūlaik, kod lītyns [[Breivuo krisšona|breivajā krisšonā]], a voi lītyna atspaida [[padreizīņs]] teik vīnaids ar [[breivuos krisšonys padreizīņs|breivuos krisšonys padreizīni]]. Bezsvorā irā sevkurs [[orbita|orbitā]] palaists [[kosmiskais aparats]], kuruo dzeitivi izslāgti (naskaitūt [[Zemis atmosfera|Zemes atmosferys]], [[Saule|Saulis]] [[gaismys spīdīņs|gaismas spīdīņa]] i ct. samārā mozzeimeigu spāku veicis).

Kod nakod svora gaisšonu jauc ar gravitacejis gaisšonu; irā net sapratīni „nullis gravitaceja” i „mikrogravitacija”, tok nu ziniskuo redzīņa itys aptuomeņ. Pīvadumam, var apsavērt [[Vydtautyskuo kosmiskuo staceja|Vydtautyskū kosmiskū staceju]] (VKS), kuruos orbitys augstums apmāram 350 km. Itymā atostumā breivuos krisšonys padreizīņs irā 8,8 m/s², ite viņ par 10% mozuok na pi [[Zeme|Zemis viersa]]. VKS bezsvors ceļās deļ stacejis kusteibys orbitā ar [[pyrmais kosmiskais dreizums|pyrmū kosmiskū dreizumu]].

[[Kategoreja:Fizika]]
