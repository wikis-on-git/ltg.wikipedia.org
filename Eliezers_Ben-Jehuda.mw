'''Eliezers Ben-Jehuda''' (žydu: ''אֱלִיעֶזֶר בֶּן־יְהוּדָה''; anglīšu: ''Eliezer Ben-Yehuda''; 1858.07.01 — 1922.12.16) — myuslaiceiguos žydu volūdys (vaļstiskuos volūdys Izraelī) atjaunynuotuojs. Ideja ap senejuos žydu volūdys kai nacejis volūdys atdzimšonu E. Ben-Jehudai atsaroduse vuicūtīs školā Latgolā, Daugpilī.

E. Ben-Jehuda dzims Boltkrīvejā, Lužkūs. Senejūs žydu volūdu vuicejīs nu 3 godu vacuma, skaitejs Toru, Mišnu i Talmudu. Vuicejīs vītejā žydu parapejis školā, piečuok laidīs iz Latgolu. Byudams škoļnīks Daugpilī, skaitejs laikrokstu "Ha-Shahar" žydu volūdā, i jam atsarads dūms, ka senejuos žydu volūdys atdzimšona Izraeļa zemē varātu vīnumeiguot žydu diasporys i apsorguot žydus nu asimilacejis.

Piec Daugpiļs školys beigšonys laidīs iz Parižu studātu Sorbona universitetā. Cyta vydā tī studiejs žydu volūdu i idzierds juos runojamū formu. Tys da gola ītyvcynuojs Ben-Jehudu, ka žydu volūdys kai nacejis volūdys atdzimšona irā praktiskai varama. Nu Pariža laidīs iz Aļžiru i ar vītejim žydim runuojs senejūs žydu volūdā, dabuodams lobys praktikys kasdīneigajā runā.

[[Category:Wp/ltg]]

[[de:Eliezer Ben Jehuda]]
[[eo:Eliezer Ben-Jehuda]]
[[fr:Eliézer Ben Yehoudah]]
[[he:אליעזר בן-יהודה]]
[[nl:Eliëzer Ben-Jehoeda]]
[[ja:エリエゼル・ベン・イェフダー]]
[[pl:Eliezer ben Jehuda]]
[[pt:Eliezer Ben Yehuda]]
[[ru:Бен-Йехуда, Элиэзер]]
[[yi:אליעזר בן יהודה]]
