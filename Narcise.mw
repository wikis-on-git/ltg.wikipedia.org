[[Fails:Narzisse.jpg|thumb|250px|Mežoguo narcise]]
'''Narcise''' (''Narcissus'') – amariliņu (''Amaryllidaceae'') saimis auguoju ciļts. Pasauka izacāluse nu greku volūdys vuorda ''narkao'' - reibeigs; zīdi tur stypru reibeigu smuordu. Daudzigadeigi seipulauguoji. Kuots gars, bez lopu, ar nazcik pamatlopom. Zīdi gona makani, parostai pa vīnam ci pa nazcik kūpā. Sāklys malnys, opolys ci styurainis.

Ciļtī ap 50 škiru; aug vysuvaira Vydsjiurys regiona vokoru daļā. [[Latgola|Latgolā]] audzej 3 škirys: boltuos aba ailinīku narcisis, pušku narcisis i dzaltonuos narcisis (''Narcissus pseudonarcissus''). Īvaiseits daudzi škiru izmeju.

==Pasauka==
Senejūs greku mitologejā stuosteits par cīši skaistu jauniekli, kura vuords beja Narciss. Jis tai sevi mīļuojs, ka apleik nikuo namanejs i vys vierīs iz sova šmukuo vaiga iudiņa atspeidīnī. Partū dīvi jū nūstruopiejuši i puormejuši par puči, kura sovu zīdu pagrīzuse iz suonu tai zamai, kaiba vārdamuos iudiņa spīgelī.

<gallery>
File:Narcissus pseudonarcissus0.jpg|''Narcissus pseudonarcissus''
File:Narcissus.radiiflorus.1658.jpg|Ailinīku narcise (''Narcissus.poeticus'')
File:Narcissus field near Keukenhof.jpg|Narcišu teirums Nīderlaņdejā pi Keukenkofys
File:One daffodil bulb.jpg|Narcišu seipuls
File:Narcisă (Narcissus poeticus) în Poiana Narciselor, județul Brașov.JPG|''Narcissus poeticus
</gallery>
{{Commons|Narcissus|Narcise}}

[[Kategoreja:Auguoji]]
