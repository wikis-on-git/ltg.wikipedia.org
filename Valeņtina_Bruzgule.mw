'''Valeņtina Bruzgule''' (1938) — [[latgaļu]] kulturys dareituoja, muzejneica, latgaliskuos kulturys atdzimšonys vadynuotuoja.

Dzymuse 1938 g. Dagdys nūv. Aņdzeļu pogostā. 20 godu atdarejuse par školuotuoju Latgolys školuos. 1976 - 1984 g. bejuse Rēznis mīsta kulturys pīminiekļu sardzeibys inspektore. Itymā laikavydā tiemiejuse daudzejis nūvodnīku pīminis vītys, arhitekturys pīminiekļus. Suocūtīs atdzimšonai 1998 godā, īsavadynuojuse latgaliskuo kulturys populariziešonys dorbā. Daudzi dasalykuse sataisūt pīminis vītu viesturnīkam B. Brežgai, pyrmuo latgaļu kaleņdera laidiejam G. Maņteufeļam, īstotūt i īriedejūt latgaļu bazneicnīka, literata i politika Fr. Trasuna muzeju ''Kolnasāta'' (atdareits 1992 g. augusta 11 d., vaļstiskuos zeimeibys kulturys pīminiekļa statuss nu 1994 g.).

Par īlicīni Latgolys kulturys raisteibā V. Bruzgulei daškierts Lelais folklora apduovaņs (2001) i Treju Zvaigžņu ordiņa sudabrine Gūda zeime (2003).

{{DEFAULTSORT:Bruzgule Valeņtina}}

[[Kategoreja:Zeimeigi Latgolys ļauds]]
