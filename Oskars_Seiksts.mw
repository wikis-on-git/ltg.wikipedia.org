'''Oskars Seiksts''' (dzims 1973 g. novembra 15 d. [[Rēznē]] – latgalīšu ailinīks, rakstinīks, literaturys kritiks, latgalīšu postmodernuos literaturys suociejs. Darejs lelu ītaku cytim myuslaiku latgalīšu autorim – [[Ingridai Tārauda|Ingridai Tāraudai]], [[Valeņtins Lukaševičs|Valeņtinam Lukaševičam]], [[Līga Rundāne|Līgai Rundānei]], [[Juoņs Ryučāns|Juoņam Ryučānam]], [[Līga Gagaine-Deksne|Līgai Gagainei-Deksnei (Seikstai)]] i ct. 

Dzeivuļus jiems raksteit vydsškolys laikā. Pyrmuos publikacejis - Rēznis rajona laikrokstā ''Darba Karogs'' (1990) i ''Mōras Zeme'' (1991). 
Dzeivuli, eisproza, rakstīni ap latgalīšu volūdu i literaturu nūdrukavuoti laikrokstūs ''Latgolas Bolss'', ''Zemturs'', žurnalā ''Jaunuo Dzeive'', laikagruomotā ''Tāvu zemes kalendars''.

Pīrakstejs pyrmū postmodernizma romanu latgalīšu literaturā ''Valerjana dzeive i redzīni'' (1996, kūpā ar [[Valeņtins Lukaševičs|Valeņtinu Lukaševiču]]).

Latvejis rakstinīku savīneibys bīdris nu 1998 gods. 


* '''Gruomotys'''
** ''Seppuku iz saulis vādara'' (1995, ailis, kūpā ar [[Valeņtins Lukaševičs|Valeņtinu Lukaševiču]]) 
** ''Valerjana dzeive i redzīni'' (1996, romans, kūpā ar [[Valeņtins Lukaševičs|Valeņtinu Lukaševiču]])  
** ''Pagrauda'' (1999, autors i sasatateituojs; latgalīšu jaunūs autoru ailis, O. Seiksta literaturkritiskuos esejis, poezejis atvārsumi nu anglīšu i lītaunīku volūdu)  
** ''Reitišku mads'' (2000, romans, kūpā ar [[Līga Gagaine-Deksne|Leigu Gagaini]])
