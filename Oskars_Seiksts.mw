'''Oskars Seiksts''' (dzims 1973 g. novembra 15 d. [[Rēzne|Rēznē]]) – latgalīšu ailinīks, rakstinīks, literaturys kritiks, latgalīšu postmodernuos literaturys aizsuociejs. Darejs lelu ītaku cytim myuslaiku latgalīšu autorim – [[Ingrida Tārauda|Ingridai Tāraudai]], [[Valeņtins Lukaševičs|Valeņtinam Lukaševičam]], [[Līga Rundāne|Līgai Rundānei]], [[Juoņs Ryučāns|Juoņam Ryučānam]], [[Līga Gagaine-Deksne|Līgai Gagainei-Deksnei (Leigai Seikstai)]] i ct. 

== Biografeja ==
Beidzs Rēznis 5 vydsškolu, vuicejīs [[Rēznis Augstškola|Rēznis Augstškolā]]. Dzeivoj [[Rēzne|Rēznē]] i [[Rēznis nūvods|Rēznis nūvodā]]. 
Latvejis rakstinīku savīneibys bīdris nu 1998 gods. 

==Literaruo darbeiba==
Dzeivuļus jiems raksteit vydsškolys laikā. Pyrmuos publikacejis – Rēznis rajona laikrokstā ''Darba Karogs'' (1990) i ''Mōras Zeme'' (1991). 
Dzeivuli, eisproza, rakstīni ap latgalīšu volūdu i literaturu nūdrukavuoti laikrokstūs ''Latgolas Bolss'', ''Zemturs'', žurnalā ''Jaunuo Dzeive'', laikagruomotā ''Tāvu zemes kalendars'' i cytur. 

Caur sovu pyrmū gruomotu ''Seppuku iz saulis vādara'' (1995, kūpā ar [[Valeņtins Lukaševičs|Valeņtinu Lukaševiču]]) devs kvalitativai jaunu pagrīzīni latgalīšu poezejā – i tematikys, i muokslyskuos izsaceibys, i auteņtiskuos volūdys vierteibu lītuojuma zinē. Pīrakstejs pyrmū postmodernizma romanu latgalīšu literaturā ''Valerjana dzeive i redzīni'' (1996, kūpā ar [[Valeņtins Lukaševičs|Valeņtinu Lukaševiču]]). Kūplasīnī ''Pagrauda'' (1999) publiciejs vierteigys esejis, pasūleidams novatorisku, myuslaiceigu pasavierīni iz latgalīšu literaturys viesturis. 

Ar Oskara Seiksta vuordim komponātys dzīsmis 2009 i 2011 godā izlaids Latgalīšu rokmuzykants [[Sovvaļnīks|Sovvaļnīks]] (īguoja albumūs ''Sūpluok'' i ''Bolts susātivs'').  


* '''Gruomotys'''
** ''Seppuku iz saulis vādara'' (1995, ailis, kūpā ar [[Valeņtins Lukaševičs|Valeņtinu Lukaševiču]]) 
** ''Valerjana dzeive i redzīni'' (1996, romans, kūpā ar [[Valeņtins Lukaševičs|Valeņtinu Lukaševiču]])  
** ''Pagrauda'' (1999, autors i sastateituojs; latgalīšu jaunūs autoru ailis, O. Seiksta literaturkritiskuos esejis, poezejis atvārsumi nu anglīšu i lītaunīku volūdu)  
** ''Reitišku mads'' (2000, romans, kūpā ar [[Līga Gagaine-Deksne|Leigu Gagaini]])

[[Kategoreja:Zeimeigi Latgolys ļauds]]
