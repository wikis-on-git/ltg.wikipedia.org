'''Ingrida Tārauda''' ({{vol-lv|Ingrida Tērauda}}; dzymuse 1971 goda juņa 30 dīnā Rēznis rajona (niule — [[Rēznis nūvods]]) [[Drycāni|Drycānu]] pogosta Kuzmu solā) — latgalīšu ailineica, lirike. Davuse zeimeigu īlicīni latgalīšu lirikys raisteibā, siņtezādama latgalīšu literarū tradiceju ar myuslaiceigom izsaceibys formom.<ref>Valeņtins Lukaševičs, Ceļavārdi // Vīgla byušonys ironeja, Rēzekne, 2000, 3 psl.</ref>

== Biografeja ==
Vuicejusēs Drycānu vydškolā, studiejuse [[Daugpiļs Universiteta|Daugpiļs Universitetā]] filologeju. Darejuse [[Vacstrūžāni|Vacstrūžānu]] pamatškolā, [[Cyskodi|Cyskodu]] vydsškolā, Cyskodu bārnunomā, [[Gaujīne|Gaujīnis]] vydsškolā. Radeigajai izaugsmei ītaku darejs [[Oskars Seiksts|Oskars Seiksts, Valentins Lukaševics]]  i cyti juos audzis jaunī latgalīšu literati. Latvejis Rakstinīku savīneibys bīdre nu 2007 gods.

== Literaruo darbeiba ==
Pyrmuo publikaceja – dzeivuļs baļtīšu volūdā laikrokstā ''Latvijas Jaunatne'' 1987 godā. Pyrmuo leluokuo publikaceja (latgalīšu volūdā) — jaunūs autoru kūplasīnī ''Pagrauda'' (1999). Ailis taipoš publicātys laikagruomotā ''Tāvu zemes kalendars'', rokstu lasīnī ''Olūts'', aļmanahūs ''Rēzekne'' i ''Luna'', latgalīšu poezejis antologejuos (''Latgalīšu dzejas antologija'' (2001, sast. V. Valeinis), i ''Susātivs'' (2008, sast. I. Šuplinska), škārsteikla laikrokstā ''LaKuGa'' i cytur. Sovi lirikys lasīni -  ''Vīgla byušonys ironeja'' (2000) i ''Izdadzynuota sirds'' (2001). 

Poezejai soveigi pasauļa dazinis paradoksi, iņtimūs puordzeivuojumu atspeidīni. Izsaceiba dobyska i breiva, liriskuo varūne pasamona dūt i jimt vīnulaik - atsaļaudama runuot ap sovu dobyskū sīvīteibu. <ref>Latgalīšu dzejas antologija, sast. Vitolds Valeiņs, Rēzekne, 2001, 399 psl.</ref>

* '''Gruomotys''':  
** ''Vīgla byušonys ironeja'' (2000)
** ''Izdadzynuota sirds'' (2001) 
** ''Boltais šokolads (2012)'' 

* '''Svareiguokys publikacejis kūplasīņūs'''
** ''Starp sliekšņiem un jumtiem'' (sast. I. Atpile-Jugane 2002)
** ''Pie–la–vī-ties: Rēzeknes augstskolas jauno autoru krājums'' (sast. I. Šuplinska, 2003)
** ''Saulis spaiti iz spīgeļu. Лучи по зеркалам'' (latgalīšu i krīvu volūdā (sast. I. Magazeinis, F. Osina, 2007).
** ''Susātivs: myusdīnu latgalīšu dzejis antologeja'' (sast. I. Šuplinska, 2008)

==Nūruodis==
{{Nūruodis}}

==Uorejuos nūruodis==
*[http://latgola.lv/literatura/poezeja/ingrida.tarauda/ Ingrida Tārauda]
{{DEFAULTSORT:Tārauda, Ingrida}}
[[Kategoreja:Zeimeigi Latgolys ļauds]]
