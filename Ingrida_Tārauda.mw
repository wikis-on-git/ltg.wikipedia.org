'''Ingrida Tārauda''' (dzymuse 1971 g. Rēznis rajona (niule — [[Rēznis nūvods]]) Drycānu pogosta Kuzmu solā) — latgalīšu ailineica, lirike.


== Biografeja ==
Vuicejusēs Drycānu školā, studiejuse Daugpiļs universitetā filologeju. Darejuse [[Vacstrūžānu]] pamatškolā, [[Cyskodu]] vydsškolā, Cyskodu bārnunomā, [[Gaujīnis]] vydsškolā. Radeigajai izaugsmei ītaku darejs [[Oskars Seiksts]]  i cyti juos audzis jaunī latgalīšu literati.

== Literaruo darbeiba ==
Pyrmuo publikaceja – dzeivuļs baļtīšu volūdā laikrokstā ''Latvijas Jaunatne'' 1987 godā. Pyrmuo leluoko publikaceja (latgalīšu volūdā) — jaunūs autoru kūplasīnī ''Pagrauda'' (1999). Ailis taipoš publicātys laikagruomotā ''Tāvu zemes kalendars'', rokstu lasīnī ''Olūts'', aļmanahūs ''Rēzekne'' i ''Luna'', latgalīšu poezejis antologejuos (''Latgalīšu dzejas antologija'' (2001, sast. V. Valeinis), i ''Susātivs'' (2008, sast. I. Šuplinska), škārsteikla laikrokstā ''LaKuGa'' i cytur. Sovi lirikys lasīni -  ''Vīgla byušonys ironeja'' (2000) i ''Izdadzynuota sirds'' (2001). 

Latvejis Rakstinīku savīneibys bīdre nu 2007 gods.


* '''Gruomotys''':  
** ''Vīgla byušonys ironeja'' (2000)
** ''Izdadzynuota sirds'' (2001) 


* '''Zeimeiguokys publikacejis kūplasīņūs'''
** ''Starp sliekšņiem un jumtiem'' (sast. I. Atpile-Jugane 2002)
** ''Pie–la–vī-ties: Rēzeknes augstskolas jauno autoru krājums'' (sast. I. Šuplinska, 2003)
** ''Saulis spaiti iz spīgeļu. Лучи по зеркалам'' (latgalīšu i krīvu volūdā (sast. I. Magazeinis, F. Osina, 2007).
** ''Susātivs: myusdīnu latgalīšu dzejis antologeja'' (sast. I. Šuplinska, 2008)


[[Kategoreja:Zeimeigi Latgolys ļauds]]
