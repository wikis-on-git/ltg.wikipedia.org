'''Plaukstinīks''' aba '''PDA''' ({{lang-en|PDA, personal digital assistant, palmtop}}) — plaukstā turama leluma ītaise, kura kolpoj kai mozs datoreits.

Nu īsuoku plaukstinīki beja lītojami kai [[Aizrakstine|aizrakstinis]] i [[Planavuotivs|planavuotivi]], tok ar godim dabuoja labtik plotuokys damāruošonys. Šudinejī plaukstinīki var turēt itaidys funkcejis (vysys voi daļu):
* stuņdinīks, kaleņders, [[aizrakstine]], dorbu saroksts, [[planavuotivs]], [[skaitļuotivs]];
* [[E-posts|e-posta]] (tymā vydā, [[Strāpposts|strāpposta]]) skaiteišona i raksteišona;
* iņterneta lītuošona caur [[Vārtivs|vārtivi]];
* mobiluo zvaneišona i [[Vierīņzvons|vierīņzvoni]];
* [[datu sinhronizaceja]] ar serveri ci parostū datoru (nosojamū datoru);
* [[muzykys spieļuotivs]], [[vierīņu spieļuotivs]], [[diktofons]], [[tuoļvaļdis puļts]] (saceisim, TV), [[GPS imtivs]], nosojamais televizors i ct.

Myuslaiceigūs plaukstinīkus daslādz iņternetam izlītojūt [[Bezvadeiguos tehnologejis|bezvadeiguos]] voi [[Mobiluos tehnologejis|mobiluos]] tehnologejis.

[[Kategoreja:Tehnologeja]]
