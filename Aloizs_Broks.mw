'''Aloizs Broks''' (1898 — 1943) — latgaļu religiskais i ļaudyskais dareituojs, pedagogs, [[puorvārsuojs]], redaktors. Puorvierss iz latgaļu volūdu Jaunū Īstuodejumu.

Dzims Varakļuonu pogostā, studejs teologeju Vienā, tī dabuojs teologejis doktora cylys. Bejs Aglyunys gimnazejis inspektors i direktors. Izlaids pedagogisku žurnalu ''Draugs'' (1928-1931), bejs žurnala ''Zīdūņs'' (1931-1939) redaktors.

1942 g. pajimts navaļā, nūvasts da Štuthofa koņcentracejis lagera. Juo tuoluokais nūlicīņs nazynoms.

Izlaids dvēseliska turīņa gruomotys. Puorvierss nu greku originala Jaunū Īstuodejumu (I daļa: ''Svātī Roksti. Jaunais Īstuodejums. jezus Krystus Evaņgelejs i Apostolu dorbi'', 1933; II daļa: Apostolu viestulis i Apokalipse'', 1937).

== Nūruodis i olūti ==
Janina Kūrseite, Anna Stafecka "Latgola: volūda, literatura, folklors" ("Latgale: valoda, literatūra, folklora") Rēzne, 2003

{{DEFAULTSORT:Broks Aloizs}}

[[Kategoreja:Zeimeigi Latgolys ļauds]]
