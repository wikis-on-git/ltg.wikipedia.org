{{Coord|55|59|55|N|26|23|48|E|display=title|type:landmark}}
[[Fails:Līksna church.jpg|thumb|right|Bazneicys prīškys fasads 2000 godā]]
'''Leiksnys Vysusvātuokuos Jezus Sirds Romys katuoļu bazneica''' irā katuoļu dīvanoms [[Daugpiļs nūvods|Daugpiļs nūvoda]] [[Leiksnys pogosts|Leiksnys pogostā]]. Atsarūn Vaikulīšu solā pi [[Daugpiļs]] — [[Reiga|Reigys]] autoceļa, 1 km nu pogosta centra [[Leiksna|Leiksnys]].

== Viesture ==
[[Fails:Līksna castle ruins and chapel.jpg|thumb|left|Leiksnys kapleica (pa lobai) N. Ordys tepiejumā (XIX gs. 70 godi)]]
Leiksna jau nu XVIII gs. bejuse zeimeigs katuoļu centrys. 1749—1789 godūs ite dorbuojuos [[jezuiti]]. Pyrmuo Leiksnys bazneica stateita 1748 godā pi Līdinghauzenu-Volfu muižys, bet 1789 godā Juzefs Zibergs jū puortaiseja par kapleicu. XIX gs. 70 godu [[Napoleons Orda|Napoleona Ordys]] Leiksnys tepiejumā redzīs, ka jis bejs nalels, kompakts statīņs ar oltorgolā nūšļauptu divsleipu jumtu i barokalu jumta tūrneiti augš īejis fasada trejstyuru zelmiņa.

Kod Leiksna daguoja Zibergu, piečuok — grafu Plateru-Zibergu sovumā, suocēs jaunys lelys bazneicys stateiba, kū dabeidze 1798 i pasvieteja 1801 godā. Kuormu pa daļai nūjauce piec 1913 goda, a materiali tyka izlītuoti [[Plebaneja|plebanejis]] stateibai. Niulejuo bazneica stateita 1909—1913 godūs piec bazneickunga, piečuok arciveiskupa Ontona Springoviča iniciativys. Bazneica cīte [[Pyrmais pasauļa kars|Pyrmuo pasauļa kara]] laikā, bet pūstejumi tyka likvidēti XX gs. 20 godūs.

Nu vacuos bazneicys irā sasaglobuojuši XVIII gs. [[biktssūls]] i 1793 goda klasicizma stiļā darynuota [[Monstrance|monstrace]].

== Arhitektura ==

Leiksnys bazneica irā apmāreigs latiņu krysta formys plana [[Neogotikys arhitekytura|neogotikys stiļa]] statīņs ar trim garonyskim jūmim, škārsjūmu, poligonalu apsidu i divtūrņu fasadu. Divtūrņu fasads rysynuots izvārstuos proporcejuos: neogotiskū zelmini īramej slaiki, ažuriski tūrņi ar telts formys smaili, a centraluo īeja teik izceļta ar portalu i [[Rūžys lūgs|rūžys lūgu]]. Jūmu krystpunkts teik īzeimuots ar dekorativu tūrneiti jumta kūrē. Uorsīnu vertikalū dalejumu akcentej [[kontraforsi]]. Bazneicys apskaiste i ītaise veidoj vīnuotu ansambli.

Leiksnys bazneica irā zeimeigs historizma laika Latgolys bazneicu arhitekturys pīminieklis i vīns nu izcyluokajim neogotikys pīminieklim Latvejā.

== Varganis ==

Bazneicys [[varganis]] darynuotys 1931 godā Vaclava Bernacka Varšovys-Viļnis vargaņu fabrykā. Koņcertinstrumentam irā 27 registri i divi manuali. Jis ir vīns nu leluokajim puoļu vargaņmeistru budavuotim instrumentim Latvejā.

== Literatura ==
* ''Kaminska R., Bistere A.'' Sakrālās arhitektūras un mākslas mantojums Daugavpils rajonā. — Rīga: Neputns, 2006 — 296 lpp. — ISBN 9984-729-90-7

== Nūruodis ==
* [http://www.mantojums.lv/?cat=589&lang=lv&fulltext_id=5845 Leiksnys katuoļu bazneica] Vaļsteibys kulturys pīminiekļu sardzeibys inspekcejis teiklavītā

{{DEFAULTSORT:Leiksnys Vysusvatuokuos Jezus Sirds Romys katuolzu bazneica}}

[[Kategoreja:Latgolys katuoļu bazneicys]]
[[Kategoreja:Daugpiļs nūvods]]
[[Kategoreja:Neogotikys arhitektura]]

[[lv:Līksnas Vissvētās Jēzus Sirds Romas katoļu baznīca]]
