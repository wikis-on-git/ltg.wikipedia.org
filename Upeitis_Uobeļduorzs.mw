<big>'''meilys aiļu i dzīsmu festivals "Upītes Uobeļduorzs"'''</big>

Festivals aisasuoka 2002.godie, nūteik kotru godi trešejā septembra sastdīnā. Festivals ir vacuokīs latgalīšu festivals pasaulie, kas nūteik Upītes Tautas Nomā, Šķilbanu pogstā, Viļakas nūvodā.

Festivala idejas autors - tāvs beja dzejnīks Ontons Slišāns. Jis izdūmova, ka septembrie vusur nūteik dzejas dīnas, a nikur eisti jaunīši juos naapmeklej, tod vīns veids kuo pīsaistiet jaunatni klausietīs dzeju, salikt vīnā pasuokumā, jaunīšīm pīejamā laikā treis dažodas lītas, vusuodu stilu mūziku, dzeju i kuo obligats nūsacejums lyluokejai dalei nu tuo vusa juoskan Latgalīšu volūdā.

Tuo aisasuoka i jov šūgod 2011.godie 17.septembrie nūtiks 10 godu jubilejas festivals.

Itys ir naparosts, savdabīgs i viel nikur da tam nabejs festivals, kur vīnuvīt skan dzeja i dzīsme, turkluot vusūs stilūs suokūn nu folkloras beidzūta ar smogū roku i, kas pats golvanīs, vuss nūteik Latgalīšu volūdā.

Itys festivals beja pyrmīs festivals Latgalie, kas deva vītu vīnkūpus usastuot gon jov popularuom grupuom, gon īsuocejīm, gon slavenīm dzejnīkīm, gon tikkū suokušīm rakstiet.

Pats golvanīs, ka teik popularizieta Latgalīšu volūda, paruodūt, ka''' Latgaliski dūmuot, runuot, rakstiet, dzīduot ir moderni'''. I prīks, ka piec Upītes Uobeļduorza pīmāra sekova arī cyti festivali.
