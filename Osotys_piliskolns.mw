{{Infoskreine kolns
 | Pasauka                 = Osotys piliskolns
 | Atvaigs                 = Sigmund Freud LIFE.jpg
 | Atvaiga māri            = 250px
 | Aprakstejums            = 
 | Zemislopa               = Latveja
 | aprakstejuma_izlykums   = left
| latd=56 |latm=29 |lats=34 |latNS=N
| longd=25 |longm=55 |longs=8 |longEW=E
 | Augstums                = 106
 | Byusmis vīta            = [[Krystapiļs nūvods]], [[Latveja]]
 | Augstaine               = 
 | Cytys pasaukys          = Asuote
}}

'''Osotys piliskolns''' — senejs latgaļu piliskolns Krystapiļs nūvoda [[Kūku pogosts|Kūku pogostā]], sūpluok nazkodejuos Osotys<ref>Военно-топографическая карта Российской Империи 1846-1863 гг., созданная под руководством Ф.Ф. Шуберта и П.А. Тучкова. Ряд: IX, лист: 5</ref> muižys vītys, 4 km augš [[Jākubmīsts|Jākubmīsta]]. Pasaceļ [[Daugova|Daugovys]] lobajā molā, morenu augstainis golā. Nazkodejuos latgaļu zemis Osotys administrativais centris. Samiereigais augstums (augšuok apleicīnis) – 10 m.

==Aproksts==
Piliskolns - morenu kauprys, paaugstynuots par 10 metrim. Pūstumu, reitu i dīnavydu pusis pīkaļnis aptak Duorzupeite (seņuok Lagzde). Piliskolna laukums ovals, 67,5 x 55 m. Vokoru pusē 2 m augsta vale, iz kura izkosts gruovs.<ref>http://www.krustpils.lv/faili/ter_plan/Paskaidrojuma_raksts_vides_parskats.pdf</ref> Pūstumreitu i dīnavydu pusē ap 1,5 dekteru pluotā bejuse dzeivojamuo vīta, vokoru pusē - kopuvīta.

==Viesture==
Apdzeivuots nu 1 godu tyukstūšys pyrma Krystus da 13 godusymtam.<ref>http://www.krustpils.lv/faili/ter_plan/Paskaidrojuma_raksts_vides_parskats.pdf</ref> Latgaļu apdzeivuotuo Osotys piļsnūvoda administrativais i militariskais centris, kurs beja pavaļdeigs Gersikys kieneņam. Piliskolnā bejušuo piļs pīmynāta 1211 i 1225 godā. Pīdariejuse [[Reiga|Reigys]] veiskupam. 1211 godā Osotys piļsnūvods daškierts Livonejis veiskupejai. 1237 godā Reigys veiskups natuoli nu Osotys pastateja Krysta pili (''vuocīšu'': Kreutzburg), nu tuo laika Osotys piliskolns sovu ītaku pagaisynoj. 1511 godā jau pīmynāts Krystapiļs mīsts.

==Nūruodis i olūti==
{{nūruodis}}

[[Kategoreja:Kūku pogosts]] [[Kategoreja:Latgolys kaupri]]
