'''Katōļu Dzeive''' aba '''Katuoļu Dzeive''' beja religiski ļaudyskys [[Žurnals|žurnals]], kuru izdūd SIA "Katoļu Dzeive" [[Viļāni|Viļānu]] mīstā.<ref>[http://company.lursoft.lv/katolu_dzeive Lursoft pasajāmumu datu baza]</ref> [[Žurnals]] izīt 11 reižu godā, sīna i labeibys mienešu numuru izlaižūt kūpā sīna mienesī. Materiali žurnalā tyka publicāti [[Latvīšu volūda|latvīšu]] i [[Latgaļu volūda|latgaļu volūdā]]. Rakstīni irā na tik ap religejis temom, a taipoš stuosta ap psihologiskom i cytom gareigom cylvāka nabyušonom i jū izsprīsšonu. Regularai tyka publicāti rakstīni ap [[Latgola|Latgolys]] ļaužu dzeivi, stuosti ap bazņeicu viesturi, nūvoda kulturviesturi, volūdu, vuiceibu, solsaimesteibu i cytom svareigom temom. Laikrokstā beja cieški atrūnami ari literarī dorbi latgaļu volūdā. Žurnals tur zeimeigu vītu latgaļu rokstu volūdys popuļariziešonā i izglobuošonā myuslaiku lītuošonai.

==Viesture==
Pyrmais "Katuoļu Dzeivis" laidīņs izguoja 1926 gods pavasara mienesī, vysys publikacejis tymā beja tik [[latgaļu volūda|latgaļu volūdā]].<ref>[http://www.rezeknesbiblioteka.lv/index.php?option=com_content&view=article&id=547:katolu-dzeive-garigais-mantojums&catid=163:par-izstadem-cb&Itemid=104 Rēznis Centraluo biblioteka]</ref> Da 1940 godam žurnals izguoja [[Reiga|Reigā]], nu suoku naregularai. Tok jau nu 1929 gods laikroksts suoce izīt vīnu reizi par mienesi. Pyrmais redaktors da 1928 godam beja Dominiks Jaudzems - bazneicnīks, [[Rēzne|Rēznis]] Školuotuoju instituta direktors.<ref>[http://www.rezeknesnovads.lv/rrp/lv/content/2/3/207 Rēznis nūvoda Sakstygola pogosts]</ref> Nu 1929 gods da 1938 godam žurnalu vadeja A. Novickais, a da 1940 godam P. Laurinovičs.

1940 godā sovetu vaļdeiba žurnala darbeibu nūlīdze i tei tyka atjaunynuota tik 1989 godā, taišni pyrma pošu zeimeiguokū katuoļu svātku Leldīņu. Nu ituo goda žurnala redakceja irā [[Viļāni|Viļānūs]]. Da 1999 godam laikroksta laidiejs beja Reigys metropolojeis kureja, a tuoļuok pasajāmums SIA "Katoļu Dzeive". Nu 2000 gods golvonais redaktors irā A. Ševeļs, a ilglaiceiguo redaktore Maruta Latkovskuo -  tautā labi zynomuo žurnala dareituoja.<ref>[http://www.ludzaszeme.lv/news/MarutaLatkovska ''IEPAZĪSTAM „KATŌĻU DZEIVI” UN TĀS REDAKTORI'', Ludzys Zeme]</ref>

2010 godā tika atdareita [[Žurnals|žurnala]] skaitleiguo verseja. Sevkurs var dasasaceit sajimt "Katōļu Dzeivi" sovā e-postā PDF formatā.

Žurnals puortrauca iznuokt 2014. goda decembrī.<ref>Darbību pārtrauc žurnāls «Katōļu Dzeive». Lsm.lv. 2014. g. 3. decembrī. http://www.lsm.lv/lv/raksts/kulturpolitika/kultura/darbiibu-partrauc-zhurnals-katlju-dzeive.a108711/</ref>

==Nūruodis i olūti==
{{Nūruodis}}

[[Kategoreja:Laikroksti]]
