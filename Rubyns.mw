{{Infoskreine Taksonomeja
| pasauka                      = Rubyns
| atvaiga_pasauka              = Sigmund Freud LIFE.jpg
| atvaiga_aprakstejums         = 
| pasauļs                      = Dzeivinīki ''(Animalia)''
| tips                         = Hordini ''(Chordata)''
| klase                        = Putni ''(Aves)''
| aiļa                         = Vystini putni ''(Galliformes)''
| saime                        = Rubynu''(Tetraonidae)''
| giņts                        = Rubyni ''(Tetrao)''
| škira                        = Rubyns ''(Tetrao tetrix)''
| ziniskuo_pasauka             = Tetrao tetrix
| zemislopys_atvaigs           = Lyrurus tetrix distribution.png
| zemislopys_aprakstejums      = Rubynu paplateiba pasaulī
}}
'''Rubyns''' ({{Vol-la|Tetrao tetrix}}) irā vystiņu (''Tetraonidae'') ailis putyns, kurs pa lelumam dzeivoj [[Europa|Europys]] i [[Azeja|Azejis]] skujukūku [[mežs|mežu]] jūstā. [[Latgola|Latgolā]] paplateits gon cieški, tok jū skaits mazynojās.

== Izavierīņs ==
Rubyns samārā ar cytim putynim irā lels i masivs, lelu gnēzi. [[Tāvaiņs|Tāvaini]] leluoki kai muotainis, garums dasnēdz 49—58 cm, spuornu paplēsums da 80cm, svors da 1,4 kg. [[Muotaine|Muotaiņu]] garums da 45 cm, svors da 1 kg. Taipoš cīši izškireigi obeju kuortu kruosuojums. Tāvainim spolvuojums malns ar metalisku speidīni, tik puor spuornu bolta jūsta. Seviški izaškir sorkonī uzači. Tāvaiņu astei izcylys suonu spolvys. Rubynu muotainis na tik spūdrys — spolvuojuma kruosuojums ryusaini palāks, vīngabaleigai raibs. Gryuts izaškirt nu medņu muotainem, kurys irā leluokys pa augstumam. Jaunī rubyni taipoš leidzeigi muotainem.

== Paplateiba ==
[[Fails:Tétras lyre MHNT.jpg|left|thumb|150px|Rubyna ūla]]
Dzeivoj vysūs [[Eurazeja|Eurazejis]] pūstumūs i [[Centralā Europa|Centralajuo Europā]], [[Krīveja|Krīvejā]] da Tuoleimim Reitim. Paplateibys areala vokoru rūbežs irā Vokoru Europa ([[Lelbrytaneja]], [[Beļgeja]], [[Alpi|Alpu kolni]]), tok Europys rubynu populaceja irā fragmentara, partū ka labvieleigi [[biotops|biotopi]] lelā mārā irā nycynuoti i [[cylvāks|cylvāku]] darbeibys puormeiti.

== Latgolā ==
Rubyns paplateits vysā Latgolā, pīdareigūs biotopūs gona parosts dzeivuotuojs. Pādejū treisdesmit godūs<ref>[http://www.ornitofaunistika.com/lvp/lvp_tetrix.htm Rubenis — Latvijas putni]</ref> sasamazynoj jū skaits. Seviški zeimeigys rubynu dzeivuošonys vītys irā Teiču pūrā (Vokoru Latgolā) i Vacumu mežūs (Pūstumu Latgolā). Rubyni Latgolā pīdar nominalajai zamškirai T. t. tetrix. Škira īraksteita Baltejis jiurys regiona Sorkonajuo gruomotā i Latvejis Sorkonuos gruomotys 3. kategorejā.

== Nūruodis i olūti ==
{{nūruodis}}

{{Commonscat|Lyrurus tetrix|Rubyns}}

{{nadabeigts rakstīņs}}

[[Kategoreja:Putni]]
