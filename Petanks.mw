'''Petanks''' ([[Praņcīšu volūda|praņcīšu]]: ''Pétanque'') — Provansa praņcīšu nacionaluo sporta atmeja, bumbuļu svaideišona.

== Aprakstejums ==
[[Fails:Petanque.jpg|thumb|225px|Bumbuleits i košonets]]
Kaitys snāgs irā diveju komandu kaitaunīkim 15 reiz 4&nbsp;[[Metris|m]] pluota laukumeņā pa ailei voda metaliņus bumbuleišus raudzeit dastumt sovu bumbuleiti kai varams tyvuok da kūciņa bumbuleiša — [[Košonets|''košoneta'']] ([[Praņcīšu volūda|praņcīšu]] ''cochonnet'' — cyuceņa). Pi tuo, metaliņam bumbuleišam nabreiv aizgiut košoneta, tok sasaveicieja bumbuleiti jis var izsist nu vītys, kab puorstumtu jū tuoļuok nu košoneta. Kaita tuoļuojās da 13 ocu.

Petanku var kaitavuot sevkotrā laukumeņā: smiļkšuotā, gruntātā, žvyruotā i t. t. Pyrma kaitys suoku kaitaunīki aizzeimoj itū laukumeņu pa nūstateitajim mārim.

Bumbuļu māri i svors:
* košonets&nbsp;— 25—30&nbsp;[[Milimetris|mm]],
* metalini&nbsp;— 70,5—80,0&nbsp;mm, svors&nbsp;— 650—800&nbsp;[[Grams|g]].

Kaitaunīku skaits komandā: 1—3, komandys kaitavoj vysaidūs sadorūs. Vacuma aprūbežuojumu navā.

== Viesture ==
[[Fails:Dscn0054-boules-in-action 600x800.jpg|thumb|225px|Petanks svīžā gaisā]]
Petankam leidzeigys kaitys beja jau [[Senejuo Grekeja|Senejā Grekejā]] i [[Senejuo Roma|Romā]]. [[Elada|Eladā]] parostai izlītuoja opolus akmiņus i lumdynuojuos tuoļsvīsšonā, a [[Senejī romīši|romīši]] svaideja ar dzeļzi apkoltus kūciņus bumbuleišus kurs taisnuok ītruopeis.

Piec [[Romys impereja|Romys imperejis]] krisšonys itei kaita beja aizmiersta i atdzyma viņ Vydslaikūs ar pasauku ([Test-Praņcīšu volūda|praņciskai]] ''bouleurs''. Jei tyka taida populara, ka XIV godusymtā beja nūlīgta, kab pavaļdini aizajimtu ar nūdareiguokom sporta atmejom - [[Fehtuošona|fehtuošonu]] voi [[Lūksaušona|lūksaušonu]].
 
Koč i bejuši nīlūgumi, kaita atguojuse da myusu dīnu. Vysaiduos formuos, ar vysaodom pasaukom, jei ekzistej vysaiduos [[Vydsjiurys|Vydsjiuru]] vaļsteibuos, taipoš [[Lelbritaneja|Lelbritanejā]]. Niulejā atmejā petanks atsaroda 1907 godā.

Petanka kaitaunīki sasaškeiruši [[Vydtautyskuo petanka asociaceja|Vydtautyskajā petanka asociacejā]].
