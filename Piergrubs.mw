'''Piergrubs''' ([[Lītaunīku volūda|lītaunīku]]: ''Pergrubijus'') iraid augļeibys, povosora i augu dīvs [[Pryušu mitologeja|pryušu]] mitologejā. 16 godu simteņa gruomotā "Sudovu gruomoteņa" iraid raksteits, ka nu Piergruba asūt bejusi atkareiga zuoļu i lopu augšona. Jona Bretkuna hronikā tys iraid mynāts kai zemis augu dīvs, bet Jons Maļeckis i Jons Lasickis sauce tū por povosora dīvu.<ref>[http://baltnexus.lt/uploads/images/2013/Tautosakos%20darbai/LietuviuGriaustinioDievoTyrinejimuApzvalga.pdf Roksts par lītaunīku mitologejis dīvim <small>(lītaunīku)</small>]</ref> Piergrubs tīk pretstateits meža dīvam Puškaišam. Bretkūna sorokstā tys iraid mynāts uzraiz aiz [[Ukapyrms|Ukapyrma]]. Vysdreižuok toudeļ, ka Piergrubam tyka veļteitys godskuortys pyrmuos sviņeibys. Tojuos iz lauka tyka izvasts orkls i slavynuots Piergrubs por tū, ka tys iraid aizdziņs zīmu i devs cylvākim zuoļi i lopys. Jam tyka lyugta loba roža i nazuoļu izņeidiešona. Piec to vīnmār beja ļela dzīduošona, ola dzeršona i teļa, vuškys, vucina vai gaiļa upuriešona.

== Nūruodis i olūti ==
{{Reflist}}

[[Kategoreja:Mitologeja]]
[[Kategoreja:Pryušu mitologeja]]
[[Kategoreja:Pryušu dīvi]]
[[Kategoreja:Baltu mitologejis]]

{{Pryušu mitologeja}}
