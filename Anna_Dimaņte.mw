'''Anna Dimaņte''' (1908 - 2002) — latgaļu ailineica, publiciste, ļaudyskuo dareituoja.

Dzymuse 1908 g. novembra 10 d. [[Leiksnys pogosts|Leiksnys pogosta]] Seilavskīšu solā. Beiguse [[Daugpiļs]] 1 latvīšu pamatškolu (1926), Vaļstiskū Latgolys lauksaimesteibys vydsškolu [[Malnovys pogosts|Malnovā]] (1930), Latvejis Universiteta lauksaimesteibys fakuļtetu (1938).  Darejuse par školuotuoja Aglyunys lauksaimesteibys vydsškolā. 1944 g. rudinī kūpā ar saimi laidusēs bāgaleibā caur Kūrzemi iz Vuoceju. Tī darejuse par duorzineicu, pīna dasavāruoju i Haunštetena bāgaļu siedeibys ļaudyskūs lītu vadeituoju. 1951 g. puorsacyluojuse iz Demoina mīstu ASV, tī da darejuse Žāļsirdeibys dzeidātovā. Nu 1971 g. bejuse školuotuoja latvīšu školā ASV. Darbeigai pīsadalejuse bāgaleibys latgaļu ļaudyskajā dzeivē. Rakstejuse pjesys, stuoškus, dzeivuļus latgalīšu volūdā. Bejuse „Tāvu zemis kalendara” sastateituoja i redaktore (1986-1990). Myruse 2002 g. juļa 31 d. Demoinā, ASV, paglobuota Demoina Glendaļa kopūs.

Pyrmuos publikacejis - „Čekists” i „Par moz” bāgaleibys latgaļu žurnālā „[[Dzeive]]”. Poezeja apkūpuota lasejumā „Vālī zīdi” (1995).
