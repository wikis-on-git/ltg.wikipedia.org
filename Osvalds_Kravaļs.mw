'''Osvalds Kravaļs''' ({{vol-lv|Osvalds Kravalis}}; dzims 1942 g. apreļa 27 d. [[Pyldys pogosts|Pyldys pogosta]] Puotorovā, mirs [[Daugpiļs|Daugpilī]] 2008 g. juņa 30 d.) beja latgalīšu ailinīks i literaturys kritiks. Sagvuordi ''Ontunejs Rīkstāns, Ašvolds Dveiņuvs''. Vadynuojs latgaliskai rokstūšūs literatu audzis atsarasšonu piec 1988 gods, darejs ītaku [[Oskars Seiksts|Oskara Seiksta]], [[Valeņtins Lukaševičs|Valeņtina Lukaševiča]], [[Juoņs Ryučāns|Juoņa Ryučāna]] i ct. myuslaiceigūs latgalīšu autoru dailradei.

== Biografeja ==
Beidzs Puotorovys 7-gadeigū školu, Ludzys solsaimesteibys tehnikumu, Latvejis vaļstiskuo universiteta (niule – [[Latvejis universitets]]) Viesturis i filologejis fakuļtetu. Darejs laikroksta ''Literatūra un Māksla'' redakcejā, Zineibu akademejis Volūdys i literaturys institutā. Myuža pādejū laikavydu puorlaids Daugpilī. Darejs par Daugpiļs teatra literaruos dalis vedieju, Rakstinīku savīneibys Daugpiļs atdalis sekretaru. Organiziejs Ludzys literarū savīneibu. Laids progresivū latgalīšu žurnalu ''Jaunuo Dzeive''. Bejs Latvejis Rakstinīku savīneibys bīdris (nu 1979 g.), latgalīšu literatu savīneibys ''Dveiņuva'' bīdris.  2009 godā Osvaldam Kravaļam daškierts latgalīšu kulturys apduovaņs ''Boņuks 2008'' nominacejā ''Par īlicīni latgalīšu literaturys raisteibā''.

== Literaruo darbeiba ==
Latgalīšu trešuo druka nulīguma laikā publiciejīs baļtīšu volūdā, a latgaliskai raksteitī dorbi palykuši rūkrokstūs da poš [[Atdzimšona|Atdzimšonai]] 1988 godā. Pyrmuo publikaceja — receņzeja ''Veireigais kuojinīks'' (''Vīrišķīgais kājāmgājējs'') — laikrokstā ''Padomju Students'' 1967 godā. Presē nūdrukavuojs daudzi dzeivuļu i rokstu ap Latgolu. Roksti ap poezeju apkūpuoti gruomotā ''Vajag byut'' (''Jābūt'', 1984). Sastatejs rokstu lasīņus ap bārnu literaturu ''Sudabreigais vuords'' (''Sudrabotais vārds'', 1982), ''Padūms'' (''Padoms'', 1986, 1988), fabulu izlasi bārnim ''Trešuo aste'' ( 'Trešā aste'', 1981). 

Latgalīšu volūdā dzeivuli i roksti ap Latgolu publicāti, suocūt nu 1988 gods: žurnalā ''Jaunu Dzeive'', laikagruomotā ''Tāvu zemes kalendars'', rokstu lasīnī ''Olūts'', Ludzys literatu apvīneibys kūplasīnī ''Saule iz izkapts kuota'' (''Saule izkapts kātā'', 1991) i cytur. Populara Osvalda Kravaļa kulturviesturiskuo poema ''Bruoļ, pīmiņ!''.  

{{DEFAULTSORT:Kravaļs Osvalds}}

[[Kategoreja:Zeimeigi Latgolys ļauds]]
