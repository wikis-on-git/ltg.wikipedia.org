'''Osvalds Kravaļs''' (dzims 1942 g. 27 apreļa [[Pyldys pogosts|Pyldys pogosta]] Puotorovā - mirs [[Daugpiļs|Daugpilī]] 2008 g. 30 juņa) — latgalīšu ailinīks, literaturys kritiks. Sagvuordi ''Ontunejs Rīkstāns, Ašvolds Dveiņuvs''. Vadynuojs latgaliskai rokstūšūs literatu audzis atsarasšonu piec 1988 gods, darejs ītaku [[Oskars Seiksts|Oskara Seiksta]], [[Valeņtins Lukaševičs|Valeņtina Lukaševiča]], [[Juoņs Ryučāns|Juoņam Ryučānam]] i ct. myuslaiceigūs latgalīšu autoru dailradei.

Latgalīšu trešuo druka nulīguma laikā publycāta vērtine dorbu baļtīšu volūdā, a latgaliskī palykuši rūkrokstūs da poš [[Atdzimšona|Atdzimšonai]] 1988 godā. Pyrmuo publikaceja — receņzeja ''Veireigais kuojinīks'' (''Vīrišķīgais kājāmgājējs'') — laikrokstā ''Padomju Students'' 1967 godā. Roksti ap poezeju apkūpuoti gruomotā ''Vajag byut'' (''Jābūt'', 1984). Sastatejs rokstu lasīņus ap bārnu literaturu ''Sudabreigais vuords'' (''Sudrabotais vārds'', 1982), ''Padūms''(''Padoms'', 1986, 1988), fabulu izlasi bārnim ''Trešuo aste''( 'Trešā aste'', 1981).

Latgalīšu volūdā dzeivuli i roksti ap Latgolu publicāti žurnalā ''Jaunu Dzeive'', laikagruomotā ''Tāvu zemes kalendars'', rokstu lasīnī ''Olūts'', Ludzys literatu apvīneibys kūplasīnī ''Saule iz izkapts kuota'' (''Saule izkapts kātā'', 1991). 

Latvejis Rakstinīku savīneibys bīdris. 2008 godā Osvaldam Kravaļam daškierts latgalīšu kulturys apduovaņs ''Boņuks'' ''Par īlicīni latgalīšu literaturys raisteibā''.


{{DEFAULTSORT:Kravaļs Osvalds}}

[[Kategoreja:Zeimeigi Latgolys ļauds]]
