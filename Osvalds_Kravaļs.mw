'''Osvalds Kravaļs''' (dzims 1942 g. 27 apreļa [[Pyldys pogosts|Pyldys pogosta]] Puotorovā - mirs [[Daugpiļs|Daugpilī]] 2008 g. 30 juņa) — latgalīšu ailinīks, literaturys kritiks. Sagvuordi ''Ontunejs Rīkstāns, Ašvolds Dveiņuvs''. Vadynuojs latgaliskai rokstūšūs literatu audzis atsarasšonu piec 1988 gods, darejs ītaku [[Oskars Seiksts|Oskara Seiksta]], [[Valeņtins Lukaševičs|Valeņtina Lukaševiča]], [[Juoņs Ryučāns|Juoņa Ryučāna]] i ct. myuslaiceigūs latgalīšu autoru dailradei.


Latgalīšu trešuo druka nulīguma laikā publiciejīs baļtīšu volūdā, a latgaliskai raksteitī dorbi palykuši rūkrokstūs da poš [[Atdzimšona|Atdzimšonai]] 1988 godā. Pyrmuo publikaceja — receņzeja ''Veireigais kuojinīks'' (''Vīrišķīgais kājāmgājējs'') — laikrokstā ''Padomju Students'' 1967 godā. Roksti ap poezeju apkūpuoti gruomotā ''Vajag byut'' (''Jābūt'', 1984). Sastatejs rokstu lasīņus ap bārnu literaturu ''Sudabreigais vuords'' (''Sudrabotais vārds'', 1982), ''Padūms''(''Padoms'', 1986, 1988), fabulu izlasi bārnim ''Trešuo aste''( 'Trešā aste'', 1981).


Latgalīšu volūdā dzeivuli i roksti ap Latgolu publicāti, suocūt nu 1988 gods: žurnalā ''Jaunu Dzeive'', laikagruomotā ''Tāvu zemes kalendars'', rokstu lasīnī ''Olūts'', Ludzys literatu apvīneibys kūplasīnī ''Saule iz izkapts kuota'' (''Saule izkapts kātā'', 1991) i cytur. 


Bejs Latvejis Rakstinīku savīneibys bīdris (nu 1979 g.), latgalīšu literatu savīneibys ''Dveiņuva'' bīdris.  2009 godā Osvaldam Kravaļam daškierts latgalīšu kulturys apduovaņs ''Boņuks 2008'' nominacejā ''Par īlicīni latgalīšu literaturys raisteibā''.


{{DEFAULTSORT:Kravaļs Osvalds}}

[[Kategoreja:Zeimeigi Latgolys ļauds]]
