[[Fails:Kupravas katoļu baznīca.JPG|thumb|right|Bazneica 2009 gods zīmā]]
'''Kuprovys Svātuo Ignaceja nu Lojolys Romys katuoļu bazneica''' irā katuoļu dīvanoms [[Bolvu nūvods|Bolvu nūvoda]] [[Veiksnys pogosts|Veiksnys pogosta]] Vackuprovys solā, 2,3 km nu [[Kuprovys pogosts|Kuprovys pogosta]] padūmis. Kuprovys bazneica pīdar pi Romys katuoļu Reigys metropolejis Rēznis-Aglyunys diecezis.<ref>[http://www.catholic.lv/main.php?parent=235&show=1 www.catholic.lv]</ref>

Parapejā dora pravests Jezups Kornaševskais.<ref>[http://www.catholic.lv/main.php?parent=235&show=1 www.catholic.lv]</ref> Pošlelī ticeigū svātki irā Svātuo Ignata dīna.

== Viesture==
Kuprovys katuoļu parapeju īstateja 1925 godā, padalūt nu [[Vileks]] i [[Bolvi|Bolvu]] parapejis nazcik solu. Bazneicu pastateja treis godus piečuok, 1928 godā. Natuoli nu Kuprovys dzeļžaceļa stacejis ceļamolā pastateja uoriskai gondreiž parostu kūka nomu. Nomu stateja iz augstim akmiņa pundamentim. Kairā molā sataiseja treisustobu dzeivūkli ar vyrtuvi plebanejai, a lobā molā lyugšonu nomu. Dīvanoma pastateišonu vadeja pravests Bronislavs Kivrāns. <ref>Juoņs Cakuls. Latvejis Romys katuoļu parapejis. Reiga:Reigys metropolejis kkureja, 1997. 68.lpp. (''latvyskai'')</ref>

Bazneicys smiļterī pastateits krysts, pi kura vys vēļ nūteik [[Lopu mieness|lopu mieneša]] dzīduojumi Dīvamuotis gūdam.

== Nūruodis ==
{{nūruodis}}

{{DEFAULTSORT:Kuprovys Svatuo Ignaceja nu Lojolys Romys katuolu bazneica}}

[[Kategoreja:Latgolys katuoļu bazneicys]]
