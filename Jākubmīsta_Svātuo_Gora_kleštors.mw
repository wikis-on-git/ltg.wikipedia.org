[[Fails:Jekabpils monastery.JPG||thumb|200px|Svātuo Gora cierkva]]
'''Jākubmīsta Svātuo Gora veirīšu kleštors''' i '''Jākubmīsta Svātuo gora pravoslavu cierkva''' irā Latvejis pravoslavu svietneica i pravoslavu svietceļuojumu golasnāgs. Cierkva i kleštors atsarūn [[Jākubmīsts|Jākubmīstā]], Breiveibys ūļneicā 202. Kleštora teritoreja irā Jākubmīsta viesturiskais centrys. Sūpluok Svātuo Gora cierkvys irā Svātuo Nikolaja Breinumdora cierkva.

== Viesture ==
Pravoslaveibys viesture Jākubmīstā īsasuoce 16 godusymtā, kod nu [[Krīveja|Krīvejis]] pa [[Daugova|Daugovu]] ceļuoja daudzi silejnīku. Niulejuo pravoslavu kleštora apleicīnē nu 1670 da 1675 goda pastateja pyrmū kūka Svātuo Gora cierkvi i sūpluok taipat kleštoru. Apleik cierkvys teritorejai pastateja bīzu myurini sīnu ar saujamlūkom, kas izglobuota da myuslaikim. Piec guņsnelaimem tymā pošā vītā 1887 godā pastateja myurini cierkvu Bizantejis stiļā – krystveida cierkvi ar pīcim kupolim i supluok asūšu zvanineicu. Cierkva irā slavanuo Jakobštatis Vysusvātuokuos Dīvadzymdynuotuojis ikona, deļtuo niule itei vitā irā Latvejis zeimeibys pravoslavu svātceļuojuma golasnāgs.
Niule otkon dora veirīšu Jākubmīsta Svātuo Gora kleštors. Tī dzeivoj 10 ticeibys veiri, kuri dūd paleigu Jākubmīsta tryuceigajim i bezdarbnīkim, poši struodoj goldnīceibā i sovā saimisteibā. Dora biblioteka, svātdinis škola, dvēseliskais seminars ticeibys vuiceibys školuotuojim i virīņa vyrtuve.
Cierkvā dora i krīvu, i latvīšu pravoslavu parapeja. Sevkura mieneša pyrmejuo svātdinē – dīvakolpuošona latvyskai.

[[Kategoreja:Religeja]]
[[Kategoreja:Jākubmīsts]]

[[lv:Jēkabpils Svētā Gara klosteris]]
[[ru:Свято-Духов монастырь (Екабпилс)]]
