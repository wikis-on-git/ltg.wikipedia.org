'''IP MPLS''' aba '''IP/MPLS''' ({{vol-en|Internet Protocol / Multi Protocol Label Switching}}), aba '''MPLS''' (anglīšu: ''Multi Protocol Label Switching'') irā standartizāta tehnologeja, kura ļaun padreizynuot [[Datu tekme|datu tekmi]] teiklūs i atvīglynuot juos vaļdeišonu.

Lītojūt MPLS, zynomai [[datu pakets|datu paketu]] vērtinei irā sataisoms specials ceļš, kuru atpazeist sevkurā paketā vydā asūša aizzeime. Tai sasataupa laiks, kurs vajadzeigs, kab [[maršrutātivs]] atrostu cyta mozga adresu i varātu da juo tuoļuok nūsyuteit paketu. Tehnologeja MPLS daudziprotokoleiga, jei dora ar IP, ATM i FR teikla [[protokols|protokolim]]. 

Parostuo [[modeļs|modeļa]] ([[OSI modeļ]]a) teiklā MPLS ļaun [[2 kluoškys|2-ajā kluoškā]] ([[Komutaceja|komutacejis]] leidzīnī) puorsyuteit daudzuok paketu na [[3 kluoškys|3-ajā kluoškā]] ([[Maršrutiešona|maršrutiešonys]] leidzīnī). 

MPLS na tik dreizynoj datu tekmi, bet taipoš ļaun vīgli vaļdeit teiklu, kab puordrūsynuotu QoS (Quality of Service - pakaļpīņa kvalitetu). 

Deļ itūs īmešļu MPLS tehnologeja irā līteiga teiklim, pa kurim suoc īt vairuok i izškireiguoku datu, tymā vydā [[vierīņpakaļpīni]] i [[VoIP]]. Partū MPLS dabuojs nagaidomu mozūs i vydyskūs pasajāmumu i vydtautyskūs biznesa teiklu pīzeišonu. 

Eksperti taipoš skaituos ar faktu, ka lītojūt IP-MPLS tehnologeju [[VPN]] taiseišonā, navā vajadzeibys lītuot [[šifriešonys shemys]] (pīvadumam, [[IPSec]]).

[[Kategoreja:Datorzineiba]]
[[Kategoreja:Škārsteiklys]]
