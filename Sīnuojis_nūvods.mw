{{Infoskreine Latvejis nūvods
| pasauka                 = Sīnuojis nūvods
| zemislopa               = Zilupes novada karte.png
| zemislopa2              = 
| zemislopa2_aprakstejums = 
| gerba_atvaigs           = LVA Zilupes novads COA.png
| gerba_pasauka           = Sīnuojis nūvoda gerbs
| karūga_atvaigs          = 
| karūga_pasauka          = 
| centrys                 = Sīnuoja
| pluots                  = 308,9<ref>[http://www.raplm.gov.lv/uploads/filedir/Nozares/Pasvaldibas/Administrat%C4%ABvi%20teritori%C4%81lais%20iedal%C4%ABjum%20ar%20platibu.doc Regionaluos raisteibys i pošvoldu lītu ministreja]</ref >
| dzeivuotuoju_skaits     = 3 655<ref>[http://www.pmlp.gov.lv/lv/statistika/dokuments/2010/ISPV_Pasvaldibas_iedzivotaju_skaits_pagasti.pdf Latvejis dzeivuotuoju skaits pošvoldūs 01.01.2011.]</ref>
| dzeivuotuoji_gods       = 2011
| bīzeiba                 = 11,8
| īstateits               = 2002 
| teritoriskais_dalejums  = [[Ļauderu pogosts]] <br /> [[Posyunis pogosts]] <br /> [[Sīnuoja|Sīnuojis mīsts]] <br /> [[Zaļesis pogosts]]  
| pakaļpīņu_centri        = Ļauderi <br /> Posyune <br /> Sīnuoja
| teiklavīta              = www.zilupe.lv
}}

'''Sīnuojis nūvods''' irā pošvolds [[Latgola|Latgolys]] reitūs pi [[Krīveja|Krīvejis]] rūbeža. Pošvolda centrys — [[Sīnuoja|Sīnuojis mīsts]]. Nūvods tur rūbežu ar [[Dagdys nūvods|Dagdys]] i [[Ludzys nūvods|Ludzys]] nūvodu, taipoš ar [[Krīveja|Krīvejis Federacejis]] Opskovys i [[Boltkrīveja|Boltkrīvejis]] Vitebska apgabali.

== Pasauka ==
Nūvoda pasauka cālusēs nu [[Sīnuoja|Sīnuojis mīsta]], a tys sovu pasauku dabovs nu upis — Sīnuojis (''sīna upe''). Baļtīšu volūdā vuords ''Zylupe'' ({{vol-lv|Zilupe}}) atsarads 20 godusymtā kai agruokuos latgaliskuos pasaukys ''Sīnuoja'' aba ''Sīnupe'' tuoļuoks napareizs „puorcālums” krīvu volūdys ītakā ({{vol-ru|Синяя}}). 

== Doba ==
Sīnuojis nūvoda teritorejis pūstumu i reitu daļa īīt [[Mudovys zamaine|Mudovys zamainis]] Sīnuojis leidzonainē, a dīnavydi i vokori Latgolys augstainē. Poša augstuo nūvoda viersyune - Rudovys kolns (244 m). Nūvoda centrys Sīnuoja 62 km atostumā nu Rēznis i 302 km atostumā nu Reigys. Atostumi da nūvoda centram - nu Ļauderim i Posyunis 12 km, nu Zaļesis 7 km.

== Viesture ==
Pošvolds īstateits 2002 godā, saškirūt Sīnuojis mīstu i Zaļesis pogostu. 2009 godā nūvodam dasaškiera Ļauderu i Posyunis pogosts. 

== Dzeivuotuoji ==
Sīnuojis nūvodā dzeivoj 3 655 dzeivuotuoju (2011 gods), nu jūs 868 latvīši, 1994 krīvi 574 boltkrīvi, 89 puoli i 131 cytys tauteibys.<ref>[http://www.pmlp.gov.lv/lv/statistika/iedzivotaju.html Vaļščuoneibys i migracejis lītu puorvolds]</ref> 48% (1748 cylvāki) nu vysu dzeivuotuoju dzeivoj Sīnuojis mīstā, 23% (825 cylvāki) Zaļesis pogostā, a tuoļuok nu nūvoda centra Posyunis pogostā 19% (685 cylvāki), Ļauderu pogostā 10% (397 cylvāki).<ref>[http://zilupe.lv/novads/ Sīnuojis mīsta teiklavīta]</ref> Nūvodā dzeivoj 1741 veirīts i 1914 sīvītys.
Lelums dzeivuotuoju irā Romys katuoļu ci pravoslavu ticeigī.

==== Leluokuos nūvoda solys ====
{| class="wikitable" style="margin: 1em auto 1em auto"
|'''Ļauderu pogosts'''
|Bloņti
|Cucuri
|Koņova
|Litovski
|Ļauderi
|Vacuo Meļņica
|
|
|-
|'''Posyunis pogosts'''
| Adamova
| Gryšyna
| Katalova
| Meikšāni
| Posyune
| Šyškova
|
|
|-
|'''Zaļesis pogosts'''
| Duboviki
| Naumki
| Ploski
| Rabova
| Rakšyna
| Suovāni
| Terehova
| Zaļese
|}

=== Zeimeigi ļauds ===
* [[Vitolds Valeiņs]] (1922 – 2001) — literaturzininīks, latgaļu ļaudiskais dareituojs, „Latgalīšu lirikys viesturis” (1998) autors, sastatejs gruomotu „Latgalīšu dzejas antoloģija” (2001). Dzims Istrys (niu Ļauderu) pogosta Rudovā;
* [[Grigorejs Groms]] (1928 - 1987) - uorsts, pediatrys, darejs Bārnu kliniskajā universiteta dzeidātovā Reigā, vadejs Latvejis pediatru ziniskuo bīdreibu, gruomotys "Bārnu cukravaideibys" (1968) krīvu volūdā autors. Dzims Posyunis pogostā.

== Vuiceiba i kultura ==

Nūvodā dora Posyunis pamatškola, Sīnuojis vydškola i Sīnuojis muzykys i dailis škola. Vīna bārnu pyrmškolys īstote Sīnuojā i pyrmškolys bārnu grupa Posyunis pamatškolā. Ļauderūs, Posyunē, Sīnuojā i Zaļesē dora biblioteka. Golvonā nūvoda kulturys īstote irā Sīnuojis Tautys noms, taipoš dora i Posyunis tautys noms i Ļauderu kulturys centrys.

== Komercdarbeiba ==
Vysuvaira nūvodā daraksteiti iņdividualī pasajāmumi i zemnīku saimisteibys, taipoš sabīdreibys ar aprūbežuotu atsaceigumu (SIA).<ref>[https://www.lursoft.lv/estadistic?act=UR_STAT&groupid=novads&context=yes&conttype=D&novads=100015372 Lursoft pasjāmumu datu bazys]</ref> Pasajāmumi aizajim ar solsaimesteibu i mežsaimisteibu. Zeimeigu vītu aizajim transporta pakaļpīni, partū ka nūvodā irā īdeveigi tranzita celi. Mīstā dora nazcik sātysparāda pakaļpīņu pasajāmumi.

=== Sative ===
Sīnuojis nūvodu ar cytom apleicis teritorejom saškir autoceļš i dzeļžaceļš. Nūvoda pūstumu daļu škārsoj vaļsteibys golvonais autoceļš A12 (Jākubmīsts - Terehova), kas irā daļa nu Europys zeimeibys ceļa E22 (Lelbritaneja - Krīveja). Terehovā rūbežkontrolis punkts ar Krīveju, cieški byun autotranzita ailis. Pa pūstumu - dīnavydu tecīņam nūvodu škārsoj regionalais autoceļš P52 (Sīnuoja - Škauna - Bukmuiža). Zaļesis pogostu i Sīnuojis mīstu škārsoj dzeļžaceļa lineja Rēzne II - Sīnuoja, nūvoda teritorejā vīna staceja Sīnuoja.

== Slavvītys ==
* Draudzeibys kurgans - 1959 godā iztaiseits kaupris ar alejom nu treis vaļsteibom tautu draudzeibai
* Grebļa kolns - 5 km gars ladslaika kaupris ar seviški ratu dobu
* Posyunis Svātuo Dominika Romys katuoļu bazneica - vīna nu pošu zeimeigū baroka bazneicu Latgolā, pastateita 1770 godā
* Rudovys kolns (244 m) - poša augstuo vīta Sīnuojis nūvodā
* Rundānu valna dūbys - vaļsteibys sorgojamais geomorfologiskais objekts

== Nūruodis i olūti ==
{{Nūruodis}}

{{Commonscat|Zilupe municipality|Sīnuojis nūvods}}

{{Latvejis administrativais dalejums}}

[[Kategoreja:Sīnuojis nūvods| ]]
