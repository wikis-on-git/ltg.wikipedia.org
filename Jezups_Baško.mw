'''Jezups Baško''' ({{vol-lv|Jāzeps Baško}}; 1889 gods jaunagods m. 9 d. — 1946 gods lopu m. 31. d.) beja skraidnīks, Latvejis armejis generals.

== Biografeja ==
Dzimis Daugpiļs apleiciņa [[Jasmuižys pogosts|Jasmuižys pogostā]]. 1908 goda vosorys mienesī beidzis Belostokas realškolu, tai poša goda rudiņa mienesī īstuoja [[Krīveja|Krīvejis]] Vladamira kara školā, kuru jis beidza 1910 godā ar 1 škiru. 

Dzeivi interesādamīs par tūpūšu aviaciju, Jezups Baško īsastuoj un 1912 godā beidz karviersinīku gaiskugnīceibas školu, bet 1913 godā – Gatčinas aviacijis školu. [[Pyrmais pasauļa kars|Pyrmā pasauļa karā]] jis kai skraidnīks pīsadols kuovēs pret vuocīšim nu pyrmajuom kara dīnom.

Latvejis armejā Baško īsastuoja 1921 goda sīna mienesī Aviacejis divizionā un 1922 goda vosorys mieneša īceļts par diviziona kamaņdera paleigu, bet 1923 godā par diviziona kamaņderi. 1926 godā, pēc diviziona puorsaukšonys par Aviacejis pulku, īceļts par ituo pulka kamaņderi. 1929 godā puorceļts uz Tehniskuos divizejis puorvoldi un paškierts par divizejis štaba prīkšnīku, uzdūdūt izpiļdeit arī aviacejis inspektora daguojumus. 1938 godā paškierts par armejis aviacejis prīkšnīku. 1940 godā paaugstynuots par generalu. Tai pošā godā piec Latvejis okupacejs atbreivuots nu dīnasta.

Jezups Baško nūmiera 1946 godā dzymtuo Jasmuižys pogostā.

{{DEFAULTSORT:Basko, Jezups}}

[[Kategoreja:Zeimeigi Latgolys ļauds]]
