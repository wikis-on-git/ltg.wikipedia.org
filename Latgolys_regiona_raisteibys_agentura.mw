'''Latgolys regiona raisteibys agentura''' aba '''LRRA''' (latvīšu: ''Latgales reģiona attīstības aģentūra; LRAA''; krīvu: ''Агентство развития Латгальского региона''; anglīšu: ''Latgale Region Development Agency'') — Latgolys [[Pošvolds|pošvoldu]] īstateita [[Navaļstiskuo organizaceja|navaļstiskuo]] i [[Napeļneiguo organizaceja|napeļneiguo]] oganizaceja, kurys [[Snāgs|snāgs]]irā puordrūsynuot regiona [[Leidzīņs|leidzīņa]] [[Raisteiba|raisteibys]] planu īdzeivynuošonu i [[Rāds|rādu]].

Organizaceja eistynuojuse vērtini Europys Savīneibys fondu finansātu projektu, kuri vadynuojuši vysa Latgolys regiona [[Ekonomiskuo raisteiba|ekonomiskū]] i [[Socialuo raisteiba|socialū]] [[Raisteiba|raisteibu]]. LRRA sovā darbeibā turīs pi [[Latgolys planavuošonys regiona raisteibys padūme |Latgolys planavuošonys regiona raisteibys padūmis]] nūstateitūs regiona raisteibys prioritetu.

== Viesture i statuss == 
LRRA īstateita 1999 godā kai napeļneiguo [[Aprūbežuota atsaceiguma sabīdreiba|aprūbežuota atsaceiguma sabīdreiba]], 2004 godā, atsateikūši jaunajim tīseibu aktim, statuss puormeits par [[Bīdreiba|bīdreibu]].

== Snāgi ==
Golvonī LRRA snāgi:
* puordrūsynuot optimalu statiniskū (nacionalais-regionalais [[Leidzīņs|leidzīņs]]) i guliniskū (nacionalais [[Leidzīņs|leidzīņs]] i regionalais leidzīņs) integraceju iz vyds vysu regionalajā politikā, planaveibā i [[Raisteiba|raisteibā]] pīsadolūšūs partneru;
* radeit stypru i īteceigu regionalū strukturu, kura var pīstuovēt Latgolys regionu i pījimt regiona [[Leidzīņs|leidzīņa]] sasprīdumus ap Latgolai svareigim vaicuojumim;
* puordrūsynuot decentralizātu [[Raisteiba|raisteibys]] planavuošonu pa priņcipam "nu zamoškys iz viersu", styprynojūt regionalū darbuotnumu planaveibys, programeibys i regionaluos raisteibys atzarēs.

== Funkcejis ==
Sadareibā ar Latvejis regionaluos raisteibys lykumu, LRRA dora itaidys funkcejis:
* kūpādareidama ar pošvoldim i vaļstiskūs instituceju teritoriskajim īstotim Latgolā, sastota planaveibys regiona [[Raisteiba|raisteibys]] programu i teritorejis planavīni, puordrūsynoj jūs sadareibu ar nacionalū planavīni, nacionalū raisteibys planu i nacionalajom ci atzaru raisteibys programom, taipoš jūs īdzeyvnuošonys rādu;
* sagatavej pīzynumus ap nacionaluo [[Leidzīņs|leidzīņa]] [[Raisteiba|raisteibys]] planaveibys dokumentu atsatikšonu planaveibys regiona raisteibys programai i teritorejis planavīņam;
* koordinej i vadynoj planaveibys regiona regionaluos [[Raisteiba|raisteibys]] atspaida leidziekļu radeišonu, īdzeivynuošonu, davēri i nūviertiešonu;
* nūviertej vītejūs pošvoldu i juridiskūs i fiziskūs personu padūtūs projektu dasacejumus, kab dabuotu vaļstiskuo atspaida regionalajai raisteibai, i dūd sovu pīzynumu ap jim;
* izpylda cytys normativajūs aktūs nūstateitys funkcejis.

== Struktura ==
Agenturys poša augstuo sprīdiejinstituceja ir Bīdrusaīsme. Jei kas 4 godi ībolsoj Padūmi, kura dora laikavydūs nu vīnys Bīdrusaīsmis da cytys i dasaver LRRA direktora i vysys agenturys dorba.

== Nūruodis ==
* [http://www.latgale.lv/lv/lraa LRRA teiklavīta]

[[Category:Wp/ltg]]
