'''Jevğēnijs Urbanskis''' ([[Krīvu volūda|krīvu]]: ''Евгений Яковлевич Урбанский'') (pīdzims 1932 goda [[Svacainis mieness|svacainis m.]] 27.d - nūmyrs 1965 goda [[Solnys mieness|solnys m.]] 5.d) - beja [[PSRS|padūmu]] kina i teatra aktīrs, labi zinuoms piec sovys lūmys filmā [["Komunists" (filma, 1957)|"Komunists"]].

== Dzeive ==
Dzimis [[Moskova|Moskovā]], partejis darbinīka Jakova Urbanska (1904—1958) i teļefonistis Poļinys Urbanskys (1906—1991) saimī, Jevģēnijs Urbanskis kļuva por aktīri vuiceibu laikā Školā-studejā MHAT, kuru jis pabeidze 1957 godā.<ref>[http://chtoby-pomnili.net/page.php?id=485 Урбанский Евгений Яковлевич — биография актера (''krīviski'')].</ref> Juo tāvs beja represāts 1938 godā i kaidu laiku Urbansku saime dzeivova mīstā [[Inta]], [[Komi republika|Komi republikā]].

== Dorbs ==
Urbanska karjerai beja cīši veiksmeigs suokums. Jis beja golvonais varūņs 1957 goda filmā [["Komunists" (filma, 1957)|"Komunists"]],<ref>[https://latgale.academy/6-soviet-labor-propaganda-movies/ 6 Soviet labor propaganda movies (''angliskai'')].</ref> kura piec goda sajēme gūda diplomu [[Venecejis kinofestivals|Venecejis kinofestivalā]]. Filma cīši patika [[PSRS|padūmu]] skateituojim i tys paļeidzieja Urbanskim īmantuot skateituoju ļūbesteibu. Piec veiksmeiguos debijys, Urbanskis turpinova aktīvi struoduot pi teatra lūmom ļeidz 1958 godā jam tyka pīduovuota golvonuo lūma [[Gregors Čuhrajs|Gregora Čuhraja]] filmā [["Balāde por karaveiru" (filma, 1958)|"Balāde por karaveiru"]].<ref>[http://cult-and-art.net/cinema/4887-ballada_o_ballade___ Баллада о "Балладе..." (''krīviski'')].</ref> 1960 godā Urbanskis nūspēļēje golvonū lūmu veļ vīnā Čuhraja filmā [["Teirous debess" (filma, 1960)|"Teiruos debess"]]. Filma beja cīši populāra [[PSRS|Padūmu Savīneibā]] i ļeidz myusu dīnom tei iraid vīna nu skateituokojom padūmu filmom ar 41,3 miļjonim skateituoju.

Urbanska aktīra karjera beja veiksmeiga, tūmār eisa i apruovuos jei traģiski 33 godu vacumā, kod jis pīsadaļeja filmys [["Direktors" (filma, 1969)|"Direktors"]] uzjimšonā. Vīnā nu epizodem jam beja juobrauc krovys mašinē i juoizpiļdej griuts triks, kod mašinei beja juopalac virs smiļšu paugurim. Ūtruo dubļa laikā mašiņe avareja i aktīrs nūmyra pa ceļam uz sļimneicu.<ref>[https://russian7.ru/post/smert-sredi-peskov-kak-vo-vremya-semo/ Смерть среди песков: как во время съемок погиб советский актер Евгений Урбанский (''krīviski'')].</ref>

== Nūruodis i olūti ==
{{nūruodis}}

== Teiklavītys ==

* [https://www.kinopoisk.ru/name/200919/ „Jevğēnijs Urbanskis” teiklavītā ''kinopoisk.ru'']
* [https://www.imdb.com/name/nm0881708/ „Jevğēnijs Urbanskis” teiklavītā ''imdb.com'']

[[Kategoreja:Aktīri]]
