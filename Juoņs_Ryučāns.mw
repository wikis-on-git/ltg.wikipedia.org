'''Juoņs Ryučāns''' (pa eistynajam vuordam '''Ivars Magazeiņs'''; dzims 1962 g. marta 27 d. [[Rēznis nūvods|Rēznis nūvoda]] [[Vīmyna pogosts| Vīmyna pogostā]]) – latgalīšu ailinīks, puorvārsuojs, publicists, ļaudyskais dareituojs. [[Atmūda|Atmūdys]] laikā aktivai vadynuojs latgalīšu literaruos volūdys i kulturyskuos dzeivis atdzimšonu.

==Biografeja==
Vuicejīs [[Malta (Rēznis nūvodā)|Maltys]] vydsškolā, beidzs [[Latvejis Universitets|Latvejis Universiteta]] Uorzemis volūdu fakuļtetu (1985), Ventspiļs augstškolā dabuojs puorvārsuoja specialiteta. Darejs laikrokstā ''Daugavpils Vēstnesis'', laikroksta ''Diena'' Daugpiļs birojā, Daugpiļs mīsta pošvoldā. Dorbuojīs žurnalā ''Jaunuo dzeive'', laikrokstā ''Latgolas Bolss''. Latvejis Rakstinīku savīneibys bīdris nu 2006 gods. Div dāli (dveini).

==Literaruo darbeiba==
Publikacejis - suocūt nu 20 gs. 80-tūs godu beigu laidīņūs ''Katōļu Dzeive'', ''Mōras Zeme'', ''Jaunuo Dzeive'', ''Latgolas Bolss'', ''Daugavpils Vēstnesis'', ''Latgales Laiks'', laikagruomotā ''Tāvu zemes kalendars'', rokstu lasīnī ''Olūts'' i cytur. 

* '''Gruomotys'''
** ''Seikšaļteņu nūstuošonys'' (2001) 
** ''Nūstuošonys apleik tehnogodam'' (2005)

* '''Svareiguokys publikacejis kūplasīņūs'''
** ''Pagrauda'' (sast. O. Seiksts, 1999)
** ''Saulis spaiti iz spīgeļu. Лучи по зеркалам'' (sast. I. Magazeinis, F. Osina, 2007).
{{DEFAULTSORT:Ryučāns, Juoņs}}
[[Kategoreja:Zeimeigi Latgolys ļauds]]
