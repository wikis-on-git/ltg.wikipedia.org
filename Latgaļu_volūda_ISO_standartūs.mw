Latgaļu volūdai vēļ nav ISO standarta. Tys nūvad pi puors gryutumim, struodojūt ar latgaļu volūdys tekstim iz datora. Rokstā stuosteits par dažaidom vareibom apīt standartizacejis problemys.

== ISO 639/1 i ISO 639/2 ==
Datorzineibā i cytur cieški lītoj 2-literu apzeimīņus volūdom i vaļsteibom. Pīvadumam, '''en''' irā cieškuok pīzeitais anglīšu volūdys kods, a '''GB''' i '''US''' - vaļsteibu kodi. Šaļtim vīnai volūdai eksistej nazcik variantu, i tūlaik roksta kombinacejis, saceisim, '''en-GB''' (britu anglīšu volūda) ci '''en-US''' (ASV anglīšu volūda). Taidys pasaukys var paleidzēt, pīvadumam, apzeimojūt teksta volūdu MS Office dokumentūs, kab ar tekstu labi dareitu pareizraksteibys lobuotivs (''spelling-checker''). Vaļsteibys kodu pījimts raksteit ar lelajim literim (pasaver standarta [http://www.iso.ch/iso/en/prods-services/iso3166ma/02iso-3166-code-lists/list-en1.html ISO-3166]), a volūdys kodu - ar mozajim literim (pasaver, pīvadumam, standarta [http://www.loc.gov/standards/iso639-2/englangn.html ISO639-2]). 

Nu 2 literu teoretiskai var sataiseit viņ 26*26=676 kombinacejis. Pīvadumam, '''lv-LV''' ir Latvejis [[latvīšu]] (baļtīšu) volūda, a '''lt-LT''' - Lītovys lītaunīku volūda. Volūdu vysā pasaulī ir, mozuokais, 3000. Partū taidu 2-literu kodu nagona. Pīvadumam, kods '''lg''' irā aizjimts Ganda aba Luganda volūdai Afrikā, i tod irā problema, ka gribīs '''lg''' lītuot i latgaļu volūdai apzeimuot (pasaver [http://web.archive.org/20020126134537/www.geocities.com/latgalian/ rakstīņa ap latgaļu volūdu]). ISO 639/2 standarts lītoj 3-literu eisynuojumus, tok jimā i volūdu skaits vēļ napiļneigs.

== Dialektu apzeimuošona ==
ISO standartūs tapipoš irā vareiba raksteit kodus volūdu dialektim. Pīvadumam, '''en-scouse''' zeimoj ''Scouse'' anglīšu dialektu, kurū runoj pi Liverpuļa, a kinīšu i arabu volūdom taidus kūpāsalaistus vuordus lītoj vēļ cieškuok. Ka mes latgaļu volūdu īskaiteitumem par latvīšu volūdys dialektu, tūlaik varātu raksteit, pīvadumam, '''lv-ltg''' voi '''lv-lg'''. (Koda '''lv-latgalian''' lītuot pa ISO standartam navar: dialekta pasauka ari vajadzeiga eisa, i na garuoka kai 8 literi.). Tys zeimoj, ka dialekta kodu suokt lītuot irā parostuok; i navajag ni nu kuo atļuovis. Vys tik latgaļu volūdys apzeimuošona ar '''lv-xxx''' atmejis kodu byutu napiļneiga. Vysu pyrma, tys zeimoj zynomu etnoligvistiskū ideņtitetu, a lels daudzums latgaļu nadūmoj, ka jī runoj latvīšu volūdys dialektā. I datorlingvistikys sprīdumi labi nadora - partū ka volūdu dialekti pasaulī cieški da gola nastandartizāti; i MS Word voi cytuos programuos pareizraksteibys lobuotivi var dalikt viņ sovrūčai volūdai, a na dialektam. Kai līcynoj Māris Laureckis, kurs aizajēme ar ''Mandrive Linux'' standartizaceju, Linux'ā navar lītuot volūdys koda, kurymā ir minusa zeime (-). I taidu vītu programiešonā var byut vēļ vairuok. Ite vēļ vīns arguments preteimā latgaļu volūdys dialekta apzeimuošonai.

=== Kai volūda izaškir nu dialekta? ===
Irā taidi sapratīni, atguojuši nu vuocīšu filologu - [[:en:Ausbausprache|Ausbausprache - Abstandsprache - Dachsprache]]. ''Abstandsprache'' (volūda deļ atostuma) ir taida volūda, kura nu city cīši izaškir caur sovu strukturu. Pīvadumam, basku volūda irā vysā izolāta nu cytu volūdu Iberejis pussolā; ite tipiska ''Abstandsprache''. A lels daudzums volūdu atsarūn ''dialektu kontinuumā'' (t.i. saprūtameiba ekzistej iz vyds tyvuoku sābru, a īmūt tuoļuok, saprūtameiba var gaist). Pīvadumam, olaņdīšu-frīzīšu-lejisvuocīšu-kolnavuocīšu - ite saksteiba, kuramā tyvuokys volūdys irā sovā vydā saprūtamys, a, pīvadumam, vuocīšu i olaņdīšu - nā. Leidzeigi i nu portugalīšu-galisīšu-spanīšu-provaņsīšu-korsikanīšu-sardinīšu-italīšu volūdu sasadora kontinuums. Voi islandīšu-jaunnorvegīšu(nynorsk)-vacnorvegīšu(bokmal)-danīšu-švedru. Tod goduos, ka nazkurs dialekts standartizejams, kod jam irā politiska zeimeiba. Ekzistej pat taids Max'a Weinreich'a pasacīņs ''a language is a dialect with an army and a navy'' (volūda - ite dialekts ar sovu armeju i floti). Tūlaik latgaļu irā taida ''Ausbausprache'' (volūda deļ paplatynuojuma/konstrukcejis). Jei beja standartizāta deļ katuoļu misionaru darbeibys 18 i 19 godusymtūs, i deļ latgaļu nacionaluos atdzimšonys 20 godusymtā.). Izagoda, ka taidys ''Ausbausprache'' var vieļuok byut otkon dialekti, a cieškuk izīt ūtraiž. Pīvadumam, rakstīņs [http://www.york.ac.uk/depts/lang/Jack_Chambers/globalisation.pdf Glocalization and the Ausbau sociolinguistics of modern Europe] stuosta ap setu/vyrovīšu volūdu Igaunejā; kai jei nu igauņu dialekta 20 godusymtā tyka par sovrūču volūdu.

== Ap ISO/DIS 639/3 ==
Taids kods (izškireibā nu 2-literu koda, kurūs teik na vysom volūdom), ISO/DIS 639/3 kodu irā gona: teoretiski varams sataseit 17576 kodus - t.i. byus gona vysom pasauļa volūdom). Ar ISO standartizej i viesturiskys volūdys, pīvadumam, [http://en.wikipedia.org/wiki/Vandalic_language vandaļu volūdu]. Ap ISO/DIS 639/3 standartu vēļ raksteits ite: [http://en.wikipedia.org/wiki/ISO_639-3]. Taidi kodi jau daškierti 7600 volūdu vysā pasaulī. Tān latgaļu koda tī vēļ navā (apsaver [http://www.sil.org/iso639-3/codes.asp?order=name&name=name&letter=l]). Nu Latvejis volūdu tī irā latvīšu (Latvian, ISO 639-3 kods "LAV"; i ISO 639-1 kods "LV"), latvīšu žestu volūda (Latvian sign language, ISO kods "LSL") i līvu volūda (Liv, ISO kods ari "LIV"). Tys kods latgalim varātu byut, pīvadumam, '''ltg''', a varbyut i cyts, kurū standartizacejis specialisti pasūla. Pa munam, latgaļu volūdai lobuok byut ar kaidu naviņ vydtautyskū kodu, nakai bez koda. Cikom oficiala koda latgali vēļ natur, varim lītuot kodu '''lv-ltg'''. Koč tys i zeimoj, ka iz latgaļu volūdys veramēs kai iz latvīšu dialekta: ite piec minusa zeimis roksta dialekta tipu, a '''lv''' ir latvīšu volūdys ISO 639-1 kods.
When there was discution about code of samogitian we decided to use '''Baltic language + samogitian''' = '''bat-smg'''. So, may be it has look like '''bat-ltg'''.

== Kas ir Ethnologue? ==
[http://www.ethnologue.com/show_country.asp?name=LV] - resurss ap dzeivajom volūdom Latvejā. Ethnologue redakceja tī var dalikt vysa kuo jauna. Tūs ISO/DIS 639/3 kodus var daškiert vysom volūdom, kurys ir Ethnologue'ā. Vīgli pasavērt, ka latgaļu volūdys tī vēļ navā. Ethnologue'ā dūts nazcik kritereju, kab volūda byutu izškierta nu cytu [http://www.ethnologue.com/ethno_docs/introduction.asp]: kab 2 volūdys/varianti skaiteitūs kai 2 volūdys, vajadzeiga sovvideiga nasaprūtameiba ci izškireigs etnolingvistiskais ideņtitets. Vajadzeigs tiemiejums, kurymā tys vaicuojums izsprīsts tai voi cytaiž.

== Latgalīšu oficialais vuords angliski ==
[http://en.wikipedia.org/wiki/Latgalian_language] i [http://en.wikipedia.org/wiki/Latgallians] dūd 2 variantus, kai rokstoms latgaļu vuords. Varbyut "latgali", senejī Latgolys ļauds, irā ''Latgallians'' (ar divejim "L"), a "latgali" - parostai "Latgalians"? Ka kuram zynoms pareizais termins, lyudzu, pīrokstit.

== Nūruodis ==
* [http://www.ogmios.org/home.htm Foundation for Endangered Languages (Sorgojamūs volūdu fonds)]
* [[:nds:Wiktionary:Planen_f%C3%B6r_den_Opbo|''Plattdeutsch'' aktivistu diskuseja - itūreiz anglīšu volūdā]]
* [http://samogitia.mch.mii.lt/index-en.htm Žemaišu volūda]
* [http://samogitia.mch.mii.lt/KALBA/girdstr.en.htm Profesors Aleksas Girdenis, žemaišu volūdys aktivists]
* [[:en:European_Charter_for_Regional_or_Minority_Languages|Europys regionalūs i mozūs volūdu harteja]]
* [http://www.loc.gov/standards/iso639-2/englangn.html Codes for the Representation of Names of Languages]
* [http://www.york.ac.uk/depts/lang/Jack_Chambers/globalisation.pdf Globaluo lokalizaceja i konstruktivvolūdu sociolingvistika myuslaiku Europā]
* [http://www.terralingua.org/Definitions/DLangDialect.html Kaida izškireiba iz vyds volūdu i dialektu]

[[Kategoreja:Latgaļu volūda]]
[[Kategoreja:Vikipedejis lītuošona]]
