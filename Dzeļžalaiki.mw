[[Fails:Celtic-roundhouse-1994.jpg|thumb|250px|right|Dzeļžalaika sātys rekonstrukceja]]

'''Dzeļžalaiki''' irā [[pyrmaviesture|pyrmaviesturis]] pūsmys, kod reikus suoca gotovūt nu [[dzeļzs]]. [[Zīmeļu Europa|Zīmeļu Eiropā]] (kai ari [[Latveja|Latvejā]]) tys periods suocēs ap 6 godu symtu prīkš [[Krystus]], a nu vysu vairuok arheologiskū ziņu turim nu pādējuo dzeļžalaiku pūsma, kas beja 5—10 godu symtu piec Krystus.

Dzeļžalaikūs pasaleilynoj apmetņu skaits [[Latgola|Latgolys]] vītuos: Kiutūs, [[Cyrma azars|Cyrma azara]] krostā (kur senejī [[latgali]] īsakuortoj [[Baltejys suomi|Baltejys suomu]] pamastā apmetnē, suocūt tū apdzeivuot nu 7 godu symta). Golvonuo tūs laiku dzeivotuoju nūsadarbuošona Latgolā ir [[zemkūpeiba]]. Dorba reiki vēļ ir primitivi. 

Ap 8—10 godu symtu vairuok suoc audzēt zīmys [[rudzi|rudzus]], kuri nūmaina [[mīži|mīžus]] [[maize|maizis]] cepšonā. Turpynoj audzēt mozražeigūs, bet pret laika maiņom iztureigūs diveju [[gryudi|gryudu]] vuorpys [[kvīši|kvīšus]], nu kuru vard bīzū [[putra|putru]] (itī kvīši Latvejā audzāti leidz pat 19 godu symtam). Ap 5—9 godu symtu Latvejā īvad [[ruociņi|ruociņus]], siej [[pupys]], [[zierņi|zierņus]]. [[Mads]] ir vīneigais, kū lītoj iedīņa pasaldynuošonai. Mads i [[vosks]] ir īcīneita mainis [[prece]]. [[Cylvāki]] tic daudzom dobys dīveibom — [[guņs|gunei]], [[pārkiuņs|pārkiuņam]], [[saule]]i, [[mienešs|mienešam]]. Pamozom aizasuoc sabīdreibys nūsasluoņuošona.

Lobi tiemēti dzeļžalaiku pīminiekli saisteiti ar Latgolu voi latgalim irā depoziti [[Sauliskolns|Sauliskolnā]] (arheologs [[Vladislavs Urtāns]]), [[Uoraišu azara piļs]] (arheologs [[Jānis Apals]]), piļskolns [[Ūleņkolns|Ūleņkolnā]] pi [[Pļaveņa|Pļaveņu]]. Arheologi rokuši ari nazcik senejūs kopulauku — Lejysbytānūs, [[Ludza|Ludzys]] [[Ūdu kolns|Ūdu kolnā]], [[Ņukši|Ņukšūs]] pi [[Pyldys azars|Pyldys azara]].

[[Kategoreja:Dzeļža laiki| ]]
