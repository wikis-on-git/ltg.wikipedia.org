[[Fails:Marindzis muizys pils.jpg|thumb|250px|Mariņdzis muižys piļs prīškys fasads]]
'''Mariņdzis''' aba '''Marinzejis muižys piļs''' pastateita nu 1845 da 1847 godam klasicizma arhitekturā. Vaļsteibys zeimeibys arhitekturys pīminieklis irā [[Krystapiļs nūvods|Krystapiļs nūvoda]] [[Atašinis pogosts|Atašinis pogostā]]. Muiža bejs vīns nu daudzeju fon der Borhu sovumu [[Latgola|Latgolā]]. Muižys centra pīstateiba sataiseita ap regularu prīškys pogolmu. Nu ībraucamuo ceļa pusis pogolmu apjieme akmiņu sātmaļs, a tuoļuok beja muižys kliete, staļs i ūtrā pogolma golā piļs. Tān pilī dora Atašinis pogosta Bruoļu Skryndu vydsškola.

==Viesture==
Mikaels fon der Borhs, zininīks, kolekcionars i literats, beja Varakļuonu muižys sovinīks. Sovim dālim jis atstuoja puormaņtīņus - vīnam Varakļuonu muižu, ūtram Borkovys, a trešam Juzefam fon der Borham Mariņdzis muižu. Mariņdzis grafs apsaženieja lelciļteigu damu Emu Holinsku, Aleksandra Puškina radineicu.<ref>http://www.latvia.travel/lv/marinzejas-muizas-ansamblis Mariņdzis muižys ansamblis, latvia.travel (''latvyskai'')</ref>
19 godu symta pilij stateibā izlītuoti i vītejī sorkonī cegli, i nu [[Suomeja|Suomejis]] atvasts granits. Piļs pudameņte stateita šulim nu Teiču pūra Buorboļu pussolys ūzulim. Pilī izaglobuojuši senejī cepli i pa doļai interjera apskaiste. Pilij vyds doļā bejs vierīņtūrneits aba beļveders, tok Ūtruo pasauļa vaidu godūs sagrauduots i vaira naatjaunynuots.<ref>http://www.pilis.lv/a_pnm/view.php?id=24&prop_id=211 Mariņdzis muiža, Latvejis piļu i muižu asociaceja (''latvyskai'')</ref> Deļ Latvejis zemis reformys pili puorjieme nu grafim i nu 1924 gods pilī dora škola.

==Muižys suods==
Tymā pošā laikā, kod stateja pili, Mariņdzis azarmalē suoce radeit i muižys suodu. Anglīšu i praņcīšu jaukta stiļa parkā sādynuoti nu [[Vuoceja|Vuocejis]] atvasti kūki. Suodā daudzi ratu kūku škiru. Tuoļuok parks aizīt mežaparkā. Izaglobuojuši i puors muižys saimisteibys kuormi. 2 kilometru garumā nu Atašinis da muižai vad kūku aleja. Senejais suods i azars sataisa breineigu apleicīnis vierīni. Car suodu tak Osoru upe.

2008 gods sīna mieneša 14 dīnā<ref>http://www.meteo.lv/public/29697.html Meteorologiskais laiks Latvejā 2008 gods sīna mienesī (''latvyskai'')</ref> Latgolys vokoru doļā - [[Leivuona nūvods|Leivuona]] i [[Krystapiļs nūvods|Krystapiļs nūvodā]] - graudova vārputvīsyuls . Tys iznycynova lelu doļu Mariņdzis muižys suoda, izguozdams vaira kai 150 godus vacus kūkus ar vysom saknem.<ref>http://www.nra.lv/articles/print.htm?id=4555 Vārputvīsyula gubejumi sataisa lelu škodi zemdarim, nra.lv (''latvyskai'')</ref>

==Nūruodis i olūti==
{{Nūruodis}}

[[Kategoreja:Latgolys piļs i muižys]]
