'''Ontons Zvīdris''' (1911 — 1992) — latgaļu muokslinīks, ailinīks, dramaturgs.

Dzims [[Rēznis apleiciņs|Rēznis apleiciņa]] [[Makašānu pogosts|Makašānu pogosta]] Lelpujatūs. Vuicejīs [[Rogoukys pamatškola|Rogoukys pamatškolā]], beidzs [[Tukums|Tukuma]] vaļstiskū pīnsaimesteibys školu. Darejs [[Jaunkolsnova|Jaunkolsnovys]] pīnineicā, [[Reiga|Reigys]] golvonajā postā, [[Vaļmera|Vaļmerys]] autobusu parkā. [[Ūtrais pasauļa kars|Ūtruo pasauļa kara]] laikā 1942 g. nūsyuteits dorbūs iz [[Vuoceja|Vuoceju]], tics [[Bāgaļu siedeiba|bāgaļu siedeibā]] [[Flensburgs|Flensburgā]], vuicejīs [[Diseļdorfa muokslys akademeja|Diseļdorfa muokslys akademejā]]. Izbraucs iz [[Angleja|Angleju]], nu 1949 g. dzeivuojs [[Kanada|Kanadā]], [[Toronta|Torontā]]. 1962 godā ar paraudzeibu beidzs muokslys školu, piečuok aktivai tepiejs, riedejs [[Paruode|paruodis]] Torontys [[Biblioteka|biblioteku]]muokslys galerejuos.

[[Oleja tepiejums|Oleja tepiejumūs]], [[Kūka skulptura|kūka skulpturuos]], taipoš poezejā i publicistikā O. Zvīdris atvaiguojs Latgolys viesturi, tāvainis tveikys, religiskus motivus, [[Zemisvierīņs|zemisvierīņus]] i pučis, radejs latgaļu kulturyskūs i ļaudyskūs dareituoju, izslyvušu bazneicnīku portretus. O. Zvīdra tepiejumim soveigs gaišs i valeims pasavierīņs iz ļaužu i dobys, sovus guodus muokslinīkam meiliejīs izsaceit caur alegorejom. Juo tepiejumu kolorits atspeidynoj ideju emocionalū īkruovīni nu gaišai sauļuotu da dramatiskai tymsu, nu naramūni viestejūšu da trāpu i mīronu kruosu salykumu.

1991 godā O. Zvīdris paduovynuoja [[Latgolys kulturviesturis muzejs|Latgolys kulturviesturis muzejs]] 33 sovus [[Tepiejums|tepiejumus]] i 8 [[Skulptura|skulpturys]].

Poezejis lasejumi:
* ''Tu'' (1974);
* ''Kod sirds teik gunkurs'' ("Kad sirds top ugunskurs", 1981);
* ''Dvēselis tveikys i suope'' ("Dvēseles ilgas un sāpes", 2001).
Aiļu volūda cīšuok latvyska kai latgaliska, koč aizraksteita lītojūt latgaļu ortografeju. Poetika i ritmika dzeiveiga, šaļtim skaiški kaitaveiga.

Pjesu lasejums:
* ''Dramys'' (1977).

== Verīs taipoš ==
* [[Ontons Zvīdris (uorsts)|Ontons Zvīdris]] ''(taids pat vuords, pavuorde)'' - izslivs latgaļu uorsts

{{DEFAULTSORT:Zvīdris Ontons}}
[[Category:Wp/ltg]]
[[Category:Zeimeigi Latgolys ļauds]]
