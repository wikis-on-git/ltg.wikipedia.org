[[Fails:Image-Schloss Nymphenburg Munich CC edit3.jpg|thumb|450x450px|￼￼Nimfenburgys piļs fasads]]
'''Nimfenburgys piļs''' ({{vol-de|Schloss Nymphenburg}}) iraid [[Baroks|baroka]] stila piļs [[Vuoceja|Vuocejā]], atsarūn [[Bavāreja|Bavārejis]] nūvoda golvysmīstā [[Minhene|Minhenī]].

== Viesture ==

Tulkuojumā piļs nūsaukums nūzeimej "Nimfu piļs" i tei iraid vīns nu golvonajim Minhenis turisma objektim. 1664 godā, [[Bavāreja|Bavārejis]] kūrfirsts [[Ferdinands Mareja]] pasiuteja piļs ceļtnīceibu itaļīšu arhitektam [[Agosts Bareļļi|Agostam Bareļļi]]. 1675 godā piļs golvonais paviļjons tyka pabeigts.<ref>[https://w.histrf.ru/articles/article/show/nimfienburg Дворец Нимфенбург - Всемирная история (''krīviski'')].</ref>

== Piļs parks ==

[[Fails:Park Nymphenburg - Sckell-Plan um 1802.jpg|thumb|300x300px|￼￼Nimfenburgys piļs parka 1802 goda plans]]
200 gektaru ļeluo piļs parka dizains i stils tyka maiņeits vairuokys reizys. Īsuokumā, tys beja radeits pranču stilā, tod pourtaiseits piec itaļīšu mūdis i 19 godu simtenī parks tyka pi sova beidzamuo izskota anglīšu stilā.

Parks iraid sadaļeits vairuokūs paviļjonūs i tymūs godu laikā tyka uzcaltys vysaidys piļu miniaturys.

* '''Pagodenburga''' (calta 1716—1719) — Jozefa Efnera projektāts paviļjons ar naļelu atpytys piļi i tiejys sātu.

* '''Badenburga''' (1719—1721) — tai že Jozefa Efnera projektāts paviļjons, kas beja radeits, kai pirts i baseina komplekss prīkš piļs saimnīkim i jū gostim.

* '''Magdaļenklauze''' (1725—1728) — Naļela muoksleigi radeita drupu ceļtne, kaidys beja īcīneitys Baroka laika parku ceļtnīceibā.

* '''Amaļenburga''' (1734—1739) — [[Rokoko]] stilā calts naļels mednīku noms ar cīši skaistu spūguļu ustobu. Itū nomu prpjektieja Fransua de Kuviļs prīkš [[Kourļs VII, Svātuos Rūmys Imperators|Kuorļa VII]] i juo sīvys.<ref>[http://www.inside-munich.com/nymphenburg-palace-munich.html Nymphenburg Palace and park (''angliskai'')].</ref>

== Nūruodis i olūti ==

{{nūruodis}}

== Teiklavītys ==

* [https://www.schloss-nymphenburg.de/englisch/palace/index.htm Nimfenburgys piļs teiklavīta ''schloss-nymphenburg.de'']

[[Kategoreja:Bavāreja]]
[[Kategoreja:Vuocīšu piļs]]
[[Kategoreja:Baroka piļs]]
