'''Plīksnis''' (anglīšu: ''(geological) rock, subsurface rock, geological material'', latvīšu: ''iezis'', lītaunīku: ''uoliena'', krīvu: ''горная порода'') - vīnmuka [[Litosfera|litosferys]] daļa, sasadorūša nu vīna tuo poša voi nazcik tūs pošu mineralu (mineralu škiru). Plīkšņus klasificej pa jūs izaceļšonai ([[geneze]]i), mineraliskajam kimiskajam sadoram i pa strukturai (sataisūšūs daleņu teksturai). Pa izaceļšonai plīkšņus padola iz [[magmatiskī plīkšni|magmatiskajim plīkšnim]], [[nūsādplīkšni]]m i [[metamorfiskī plīkšni|metamorfiskajim plīkšnim]]. Ar plīkšņu tiemiešonu aizajam geologejis atzaris [[petrologeja]] i [[petrografeja]], nūsādplīkšņu tiemej i [[litologeja]].

== Magmatiskī plīkšni ==
 
''Golvonais rakstīņs: [[Magmatiskī plīkšni]]''.

Magmatiskī plīkšni atsarūn nu [[Magma|magmys]] sasadola iz divejom pamatkategorejom: [[intruzivais plīksnis|intruzivī plīkšni]] aba plutoniskī plīkšni, dzilīņplīkšni i [[efuzivais plīksnis|efuzivī plīkšni]] aba vulkaniskī plīkšni. Intruzivī plīkšni ceļās, kod magma izalej pa Zemis viersu, atsaļ i kristalizejās. Efuzivī (vulkaniskī) plīkšni atsarūn tūlaik, kod magma dasnādz Zemes viersu kai [[lava]]. Intruzivī plīkšni kristalizejās lānas, atsoldami godu tyukstūšu i milijonu garumā, aiztuo vulkaniskī plīkšni atsaļ i sacītej par nazcik dīnu ci nedeļu.

== Nūsādplīkšni ==

''Golvonais rakstīņs: [[Nūsādplīkšni]]''.

Nūsādplīkšni ceļās, izalikalejūt [[klastiskys|klastiskajom]] [[nūsādys|nūsādom]], organiskajai lītnai voi kimiskajom nūsādom ([[evaporiti]]m). Piec izalikaliešonys dalenis sapluokšt i cemeņtejās — ituo procesa sauc par [[diageneze|diagenezi]]. Nūsādplīkšni pasataisa iz Zemis viersa ci tyvai da jam.

== Metamorfiskī plīkšni==

''Golvonais rakstīņs: [[Metamorfiskī plīkšni]]''.

Metamorfiskī plīkšni atsarūn tūreiz, kod sevkura plīkšņu atmeja (īskaitūt i metamorfiskū plīksni, pasadarejušu jau agruok) teik izškireigūs [[temperatura|temperaturys]] i [[spīdīņs|spīdīņa]] apstuokļūs. Itei temperatura i spīdīņs vysod augstuoki na pi Zemis viersa, i jim vajaga byut gona augstim, kab puormeitu plīksnī asūšūs mineralus par cyta tipa mineralim, a voi cytom tūs pošu mineralu formom. 

Nu plīkšņu sasadora [[Zemis gorūza]] (tymā vydā [[litosfera]] i [[maņteja (geologeja)|maņteja]]).




[[Kategoreja:Geografeja]]
[[Kategoreja:Geologeja]]
