'''Pīruna''' (anglīšu: ''aphorism, sentence, proverb''; krīvu: ''пословица''; latvīšu: ''sakāmvārds'') — eiss, cieški ritmiskys kura naviņ tipiska procesa voi pasaruodīņa izsacejums (pīv., ''Caur glupu golvu i kuojom namīrs''). Nareši pīrunuos lītojama alegoreja (pīv., ''Svīd vāzu prīškā, prīškā i atrassi'').

Pīrunu tiemej [[paremiologeja]].

== Latgaļu pīrunu pīvadumi ==
==== A ====
* Ar acim teiruma naaparsi.
* Acīs lobs, aiz ocu nalobs.
* Acs apsabeist, a rūkys padora.
* Akmiņs na spylvyns, boguots na rods.
* Apleik uobeļs skaists, vydā sapivs.
* Ar acim redz tuoli, ar protu vēļ tuoļuok.
* Ar akminim zvaigžņu nu dabasu nanūgrauduosi.
* Ar dvašu vieja naatpyussi.
* Ar lizeiku klāva naizmiezsi.

==== Ā ====
* Ād kai lels veirs, struodoj kai čyguons pi zemnīka.
* Ād vīns cylvāks ūtra vysleidza kai zivs zivi azarā.

==== B ====
* Bez laika nasvīd izkapts kryumūs.
* Bez suopu nivīns nav pīdzims.
* Boda laikā i vylks dzērvinis losa.
* Bogotam i čorts bārnus auklej.

==== C ====
* Cyta acī smylgu redz, sovā bolkys naredz.
* Cyuka atēss golvu, pats kieneņš nadaliks kluot.

==== Č ====
* Čāpstynoj āzdams kai cyuka pi silis.
* Čyuska mat uodu, ni tykumu.
* Čorts čortam i kūrpis šyun.

==== D ====
* Da kuozu i akmiņs veļās.
* Daudzi aicynuots, moz izlaseits.
* Deveni omoti, dasmyts bods.
* Dīvs deve, Dīvs jēme.

==== E ====
* Ej ustobā ar volūdu, teirumā ar paleigu.
* Es gūvi aiz rogu tureišu, a cyti lai slauc.

==== Ē ====
* Ērce dzer ašņa, ļauns cylvāks spāka.

==== G ====
* Gaidi, cikom gaiļs ūlu izdēs.
* Gari moti, eiss pruots.
* Glums kai zuts.
* Gribi ar veizem dabasūs tikt.

==== I ====
* Izdūmuoja kai suņs pīktdīnis.
* Iz ūtra loba plota acs.

==== Ī ====
* Īluopeņ, verīs, kaida drēbeite!

==== J ====
* Jauna putra plepinej, vaca buoba sepinej.

==== K ====
* Ka dūd, to ēd, ka syt, to bēdz!
* Kai aizasauc, tai atsasauc.
* Kam meiksta mēle, tam peirāgs.
* Kam uobeļi, tam i moksuotuoji.

==== L ====
* Lai dūmoj zyrgs, jam lela golva.
* Lobs loba namaitoj.
* Lobuok ar gudru izgaisynuot na ar glupu atrast.

==== M ====
* Muotis meiluma da jiurys dziļuma, tāva meiluma da iuzu dziļuma.

==== N ====
* Na vysu to var ēst, kū acs redz.
* Nasvīd ar akmini valnam, tiks Dīvam.
* Našpļaun cytam acīs, pošam viejs īness.
* Našpļauņ vacā okā, daīs atsadzert.

==== O ====
* Ogruok beju jauns i šmuks, niu tikai šmuks.
* Okā zalta naatrassi.
* Oklajam daudzi kas pīsaruoda.

==== P ====
* Pa bolsam i volūda, pa veiram dareišona.
* Pa zyrgam i vazums.
* Plotys acs, šaurs vādars.
* Progoreigys acs vys ēst grib.

==== R ====
* Roskošs dyrsu kosa.
* Runoj, kai cymdūs!

==== S ====
* Sajādz tikpat cik vucyns nu gradusnīka.
* Sevkurs sovu uodu sorgoj.
* Svīd vāzu prīškā, prīškā i atrassi.

==== Š ====
* Švaks tys putyns, kas sovā pereklī diersna.

==== T ====
* Taisnam cylvākam taisna runa.
* Taisuos kai vysta iz diešonu.
* Teic olā, nateic mysā.
* Tys aiz taida i aizastuoj.
* Troks voi nu Rogovkys.

==== U ====
* Ubogam i kule par zvonu.
* Uobeļs nu uobeļneicas natuoļ kreit.

==== Ū ====
* Ūtram sova pruota naīliksi.

==== V ====
* Veirs kai ūzuls, pipss kai dīgs.
* Vīna vuška viekš, vysys daboj.
* Vuškys vylka nakūž.

==== Z ====
* Zam akmiņa maize naaug.
