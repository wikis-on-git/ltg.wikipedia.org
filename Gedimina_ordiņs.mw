[[Fails:1st Class Order of the Lithuanian Grand Duke Gediminas.jpg|thumb|167px|Ordiņs.]]
'''Leluo Lītovys Kunigaikšta Gedimina ordiņs''' aba '''Gedimina ordiņs''' (lītovyskai: ''Didžiojo Lietuvos Kunigaikščio Gedimino ordinas, Gedimino ordinas'') — vīns nu pošu zeimeigūs [[Lītova|Lītovys]] vaļstiskūs [[Apduovaņs|apduovaņu]].

Ar ordini apduovanej Lītovys ļauds voi uorzemis [[Pilīts|pilīšus]], kuri tur peļnejumus Lītovys lobam i davuši lelu īlicīni vaļstiskajā voi ļaudyskajā darbeibā.

Ordiņs īstateits 1928 godā, 1930 jis beja cik nacik reformāts. Pyrmuos ordiņa zeimis radeja muokslinīks Andrius Lopuchins. Gedimina ordiņs nu jauna suoce daškiert piec [[Lītovys napavaļdeibys atjaunynuošona|Lītovys napavaļdeibys atjaunynuošonys]], i pyrmuos pīcys personys beja apduovanātys 1993 gods februara 16 d.: ailinīki Justins Marcinkevičs i Bernards Brazdzioņs, bazneicnīks Ričards Mikutavičs, muokslinīks Vītauts Kazimers Jonīns, muokslinīks Juoņs Kubiļus. Vysā nu 1993 gods ar Lītovys Kunigaikšta Gedimina ordini pagūdynuoti vaira kai 1030 Lītovys i uorvaļsteibu pilīšu. Iz vyds apduovanātūs irā Vydtautyskuo olimpiskuo komiteta prezidents H. Samarančs, izslyvšais filantrops Dž. Sorošs, pasaulī zynomais muziks M. Rostropovičs. Nu latgaļu Gedimina ordiņa dabuojuse [[Janina Kūrseite]].

Ordiņs tur 5 cylys. Ordiņa svieteibys irā februara 16 d. - Lītovys vaļsteibys atjaunynuošonys dīna.

[[Kategoreja:Lītova]]

[[lt:Didžiojo Lietuvos kunigaikščio Gedimino ordino Didysis kryžius]]
[[pl:Order Wielkiego Księcia Giedymina]]
