'''Līga Rundāne''' (dzymuse [[1970 gods|1970 gods]] [[24.juns|juņa 24 dīnā]] [[Kuorsova|Kuorsovā]]) — latgalīšu ailineica, latgaliskuo puormaņtīņa apzynuotuoja i popularizātuoja. <ref>Rundāns, L. Līga Rundāne. Pieejams: http://www.gramata21.lv/users/liga_rundane</ref>

== Biografeja ==
Dzymdynuotuoji: tāvs – [[Ontons Zvīdris]], muote – [[Genovefa Zvīdre]]. Auguse i vuicejusēs [[Nautrānu pogosts|Nautrānu pogostā]]. [[Nautrānu vydsškola|Nautrānu vydsškolu]] nūbeiguse [[1988. gods|1988 godā]]. Nu[[1988 gods|1988 gods]] dzeivoj [[Kuorsova|Kuorsovā]], saimē aug div bārni: Lauris i Beāte. Nu [[1990 gods|1990 gods]] da [[1966 gods|1996  godam]] studiejuse [[Rēzeknis Augstškola|Rēzeknis Augstškolā]], dabuojuse bakalaura grada filologejā. Nu [[2007 gods|2007 gods]] da [[2010 gods|2010 godam]] studēja Reigys Stradeņa Universitetā i dabuoja magistra grada veseleibys davērē pa dramys terapeuta (vīna nu muokslys terapejis atzaru) specialitetam. Radeigajai izaugsmei ītaku darejs [[Oskars Seiksts]]  i cyti juos audzis jaunī latgalīšu literati, taipoš vosorys kursi latgalīšu volūdys i kulturys školuotuojim ''[[Vosoruošona]]''. 

[[2009 gods|2009 godā]] izcalta [[latgalīšu kulturys apduovaņs|latgalīšu kulturys gods apduovaņam]] ''[[Boņuks|Boņuks]]'' nominacejā "gods školuotuojs".

== Literaruo darbeiba ==
[[2004 gods|2004 godā]] izīt Leigys Rundānes aiļu gruomota ''Leluos atlaidys''. Lasīņam soveiga surreala i modernistiska izsaceiba, kurū roda romaņtiskuo suope, baime nu naeistynuma sevī, ambivalents i paradoksals pasauļa jutums, radeišonys suope i svātums.

[[2008 gods|2008 godā]] Leiga Rundāne daboj [[latgalīšu kulturys gods apduovaņs|latgalīšu kulturys gods apduovaņa]] [["Boņuks 2008"|„Boņuks 2008”]] nominacejā – "vysulobuokuos ailis".

Pazeistamys i publikys nūmīļuotys tykušys [[Sovvaļnīks|Sovvaļnīka]] dzīsmis ar Līgys Rundānis vuordim - Vysi vieji" <ref>http://www.youtube.com/watch?v=E-m3kjhQdDw</ref>, "Atrasšu tevi"  <ref>http://www.sovvalniks.lv/node/21</ref>, i "Vosoruošonai" <ref>http://www.youtube.com/watch?v=pWs0Z2Sw9ZI</ref>. Diskā [[Sūpluok]] īguoja i iņterveja ar Līgu Rundāni. 


* '''Gruomotys'''
** ''Leluos atlaidys'' (2004)


* '''Zeimeiguokys publikacejis kūplasīņūs'''
** ''Pie–la–vī-ties: Rēzeknes augstskolas jauno autoru krājums'' (sak. I. Šuplinska, 2003)
** ''Saulis spaiti iz spīgeļu. Лучи по зеркалам'' (latgalīšu i krīvu volūdā (sak. I. Magazeinis, F. Osina, 2007).
** ''Susātivs: myusdīnu latgalīšu dzejis antologeja'' (sak. I. Šuplinska, 2008)

== Nūruodis ==
{{reflist}}
* Šuplinska, I. Personvārda funkcionalitāte jaunākajā latviešu dzejā. Via Latgalica: humanitāro zinātņu žurnāls. Rēzekne: Rēzeknes Augstskola, 2008, 130.–144. lpp.

[[Kategoreja:Zeimeigi Latgolys ļauds]]
{{Nadabeigts rakstīņs}}
