'''Līga Rundāne''' (dzymuse [[1970.gods|1970. goda]] [[24.juns|24. junī]], [[Kuorsova|Kuorsovā]]) — ir latvīšu volūdys i literaturys školuotuoja, latgaliskuo mantojuma apzynuotuoja i popularizātuoja, dzejneica.<ref>Rundāns, L. Līga Rundāne. Pieejams: http://www.gramata21.lv/users/liga_rundane</ref>
Vacuoki: tāvs – [[Ontons Zvīdris]], muote – [[Genovefa Zvīdre]]. 

Auguse i vuicejusēs [[Nautrānu pogosts|Nautrānu pogostā]]. [[Nautrānu vydsškola|Nautrānu vydsškolu]] pabeiguse [[1988. gods|1988. godā]]. Kūpš [[1988. gods|1988. goda]] dzeivoj [[Kuorsova|Kuorsovā]], saimē aug divi bārni: Lauris i Beāte. Nu [[1990. gods|1990. goda]] da [[1966.gods|1996. goda]] studej [[Rēzeknis Augstškola|Rēzeknis Augstškolā]] i īgiust bakalaura grādu filologejā i specialitati – latvīšu volūdys, literaturys i kulturviesturys školuotuoja. 

Socūt ar 1997. godu struodoj [[Kuorsovys piļsātys gimnazeja|Kuorsovys piļsātys gimnazejā]]. Ir [[Latgalīšu volūda|Latgalīšu volūdys]],literaturys i kulturys viesturis školuotuoju asociacejis [[LVLKSA|(LVLKSA)]] bīdre, pīsadolūt daudzūs asociacejis pasuokumūs. [[2004.gods|2004. godā]] Leiga sadarbeibā ar [[LgSC]] pyrmū godu organizej vosorys atpyutas i vuiceibu nūmetni školu jaunīšim [["Atzolys"|„Atzolys”]] [[Kuorsova|Kuorsovā]].

Nu [[2007.gods|2007.goda]] da [[2010.gods|2010. goda]] studej Reigys Stradeņa Universitatī i īgiust magistra grādu veseleibys apryupē, specialitate – dramys terapeite, kas ir vīna nu muokslys terapejis nūzarem.

[[2009.gods|2009. godā]] tyka nomināta [[latgalīšu kulturys bolva|latgalīšu kulturys goda bolvai]] [["Boņuks 2009"|„Boņuks 2009”]] nominacejā goda školuotuojs.<ref>Bolvys „Boņuks” organizatori. Latgalīšu kulturys Goda bolvys „Boņuks 2009” nominanti. Pieejams: http://www.lakuga.lv/lg/news/article?id=3826</ref>

== Literaruo darbeiba ==
=== Dzeja ===
Par sovu latgaliskū byuteibu Leiga Rundāne ir cīši lapna i uz taidim jūkim kai: „Tu troks vai nu [[Rogovka|Rogovkys]]?” vīnmār atbild: „Nu [Rogovka|Rogovkys]]!” Tīši [[Latgola|Latgolys]] školuotuoju vosorys nūmetne [["Vosoruošona"|„Vosoruošona”]] ļuove Leigai nu jauna īraudzeit vacuosmoutis volūdys kruošņumu i publicēt sovu dzejūļu kūpu „Iz slīkšņa” [[Rēzeknis Augstškola|Rēzeknis Augstškolys]] dzejis kūpkruojumā „Pielavīties”.

Leigu Rundāni interesej psihologeja, austrumu kultura i literatura. Nu latvīšu i latgalīšu autorim, kū Leigai pateik skaitiet un kuru izteiksmis veids juos dvēselei ir sūpluok, mynami taidi autori kai Ojārs Vācietis, Imants Ziedonis, Gundega Repše, [[Oskars Seiksts]], Marts Pujāts.<ref>Kusiņa, L. Intervija ar L. Rundāni. Pieejams: http://latgola.lv/meiti/vasals/meits.cgi?read=2411</ref>
[[2004.gods|2004. godā]] izīt Leigys Rundānes dzejis gruomota „Leluos atlaidys”. Kruojumu raksturoj sirreala i modernistiska izteiksme, kū nūdrūšinoj romantiskuo suope, bailis i atsvešinuošonūs nu naeistanuma sevī, ambivalents i paradoksals pasaulis tvārums, radeišonys suope i svātums.<ref>Rundāne, L. Leluos atlaidys. Rēzekne: Latgolas KC izdevniecība, 2004, 3. lpp.</ref>
[[2008.gods|2008. godā]] Leiga Rundāne sajim [[latgalīšu kulturys goda bolva|latgalīšu kulturys goda bolvu]] [["Boņuks 2008"|„Boņuks 2008”]] nominacejā – lobuokuo dzeja.<ref>Rasims, G. Latgalīšu kulturys Goda bolvys „Boņuks” laureati. Pieejams: http://www.latgale.lv/lg/news/article?id=3082</ref>
[[2009.gods|2009. godā]] [[Sovvaļnīks]] izdūd muzykys disku [["Sūpluok"|„Sūpluok”]], kurā ir dzīšmis ar [[Oskars Seiksts|O. Seiksta]], [[Valentins Lukaševics|V. Lukaševiča]], [[Marija Andžāne|M. Andžānis]] i 2 dzīšmis ar L. Rundānis vuordim. Diskā atrūnama ari video intervēja ar autori. 

== Bibliografeja ==
* Rundāne, Līga. 2004. Leluos atlaidys. Rēzekne, Latgolys Kulturys centra izdevnīceiba.

== Byutiskuokuos publikacejis kūpkruojumūs ==
* Pie – la –vī- ties: Rēzeknes augstskolas jauno autoru krājums (sak. I. Šuplinska, 2003)
* Saulis spaiti iz spīgeļu. Лучи по зеркалам (latgalīšu i krīvu volūdā (sak. I. Magazeinis, F. Osina, 2007).
* Susātivs: myusdīnu latgalīšu dzejis antologeja (sak. I. Šuplinska, 2008)

== Roksti par Līgas Rundānes dzeju ==
* Šuplinska, I. Personvārda funkcionalitāte jaunākajā latviešu dzejā. Via Latgalica: humanitāro zinātņu žurnāls. Rēzekne: Rēzeknes Augstskola, 2008, 130.–144. lpp.

== Atsaucis ==
{{reflist}}

{{Nadabeigts rakstīņs}}
