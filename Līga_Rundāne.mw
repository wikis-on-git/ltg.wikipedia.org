[[Fails:Liga.Rundane 2013.crop.jpg|thumb|Līga Rundāne]]
'''Līga Rundāne''' (dzymuse [[1970 gods|1970 gods]] [[24.juns|juņa 24 dīnā]] [[Kuorsova|Kuorsovā]]) — latgalīšu ailineica, latgaliskuo puormaņtīņa apzynuotuoja i popularizātuoja. 

== Biografeja ==
Dzymdynuotuoji: tāvs – [[Ontons Zvīdris]], muote – [[Genovefa Zvīdre]]. Auguse i vuicejusēs [[Nautrānu pogosts|Nautrānu pogostā]]. Beiguse [[Nautrānu vydsškola|Nautrānu vydsškolu]] (1988), studiejuse [[Rēznis Augstškola|Rēznis Augstškolā]], jū beiguse [[1996 gods|1996 godā]] ar bakalaura gradu filologejā. Nu [[2007 gods]] da [[2010 gods|2010 godam]] studiejuse Reigys Stradiņa universitetā, dabuojuse magistra grada veseleibys davērē pa dramys terapeuta (vīna nu muokslys terapejis atzaru) specialitetam. Dzeivoj [[Kuorsova|Kuorsovā]], dora Kuorsovys vydsškolā par latvīšu volūdys i literaturys školuotuoju. Div bārni: Laurs i Beāte. 

Radeigajai izaugsmei ītaku darejs [[Oskars Seiksts]] i cyti juos audzis jaunī latgalīšu literati. Pamudrynuojumu aktivuok raksteit dzeivuļus davuši vosorys kursi latgalīšu volūdys i kulturys školuotuojim ''[[Vosoruošona]]''. Div reizis Līgai Rundānei daškierts latgalīšu kulturys apduovaņs ''[[Boņuks|Boņuks]]'': [[2008 gods|2008 godā]] – nominacejā ''Vysulobuokuos ailis'' i [[2010 gods|2010 godā]] – nominacejā ''Gods Školuotuojs''.

== Literaruo darbeiba ==
Dzeivuli publicāti periodikā i kūplasīņūs. [[2004 gods|2004 godā]] izguojs autoris aiļu lasīņs ''Leluos atlaidys''. Jam soveiga surreala i modernistiska izsaceiba, kurū roda romaņtiskuo suope, baime nu naeistynuma sevī, ambivalents i paradoksals pasauļa jutums, radeišonys suope i svātums. Pazeistamys i publikys nūmīļuotys tykušys [[Sovvaļnīks|Sovvaļnīka]] dzīsmis ar Līgys Rundānis vuordim - ''Vysi vieji'' <ref>http://www.youtube.com/watch?v=E-m3kjhQdDw</ref>, ''Atrasšu tevi''  <ref>http://www.sovvalniks.lv/node/21</ref>, i ''Vosoruošonai'' <ref>http://www.youtube.com/watch?v=pWs0Z2Sw9ZI</ref>. Diskā ''[[Sūpluok]]'' īguoja i iņterveja ar Līgu Rundāni. 

* '''Gruomota'''
** ''Leluos atlaidys'' (2004)

* '''Publikacejis kūplasīņūs'''
** ''Pie–la–vī-ties: Rēzeknes augstskolas jauno autoru krājums'' (sak. I. Šuplinska, 2003)
** ''Saulis spaiti iz spīgeļu. Лучи по зеркалам'' (latgalīšu i krīvu volūdā (sak. I. Magazeinis, F. Osina, 2007).
** ''Susātivs: myusdīnu latgalīšu dzejis antologeja'' (sak. I. Šuplinska, 2008)

== Nūruodis ==
{{reflist}}
* Šuplinska, I. Personvārda funkcionalitāte jaunākajā latviešu dzejā. Via Latgalica: humanitāro zinātņu žurnāls. Rēzekne: Rēzeknes Augstskola, 2008, 130.–144. lpp.

== Uorejuos nūruodis ==


[[Kategoreja:Zeimeigi Latgolys ļauds]]
{{Nadabeigts rakstīņs}}
