{{Infoskreine Taksonomeja
| pasauka                      = Palākais vylks
| atvaiga_pasauka              = Canis lupus laying.jpg
| atvaiga_aprakstejums         = 
| pasauļs                      = Dzeivinīki ''(Animalia)''
| tips                         = Hordini ''(Chordata)''
| klase                        = Zeideituoji ''(Mammalia)''
| aiļa                         = Pliesieji ''(Carnivora)''
| saime                        = Suņu ''(Canidae)''
| giņts                        = Suni ''(Canis)''
| škira                        = Palākais vylks ''(Canis lupus)''
| ziniskuo_pasauka             = Canis lupus
| zemislopys_atvaigs           = Gray Wolf Range.png
| zemislopys_aprakstejums      = Palākuo vylka paplateiba pasaulī
}}
'''Palākais vylks''' ({{vol-la|Canis lupus}}; {{vol-lv|Pelēkais vilks}}) aba '''vylks''' irā leluokais [[Suņu saime|suņu saimis]] (''Canidae'') plieseigais zviers. Palākais vylks kai [[dzeivinīks]] zynoms nu pādejūs ladslaiku, jis dzeivovs jau pyrma 300 000 godu, [[Latgola|Latgolys]] teritorejā atsarads tiuleņ piec ladslaiku.

Vītuos, kur dzeivoj vylki, jī irā golvonī pliesieji. Palākais vylks, koč i dasamāruodams apleicis puormejom na tai vīgli kai [[kojots]] (''Canis latrans''),  dzeivoj kai mežūs, kolnūs i tundrā, tai tukšnešūs, stepēs i prerejuos, net apdzeivu tyvumā.

Nazkod vylki dzeivova vysā Eurazejā i Pūstumu Amerikā, tok myuslaikūs jūs dzeivojamuo teritoreja labviņ mazynuojusēs.<ref>[http://www.iucnredlist.org/details/3746 Canis lupus (Gray Wolf, Arctic Wolf, Common Wolf, Grey Wolf, Mexican Wolf, Plains Wolf, Timber Wolf, Tundra Wolf, WOLF)]</ref> Cylvākam vylks nikod nabeja meilams sābris, kam kreit viersā lūpim, a kod nakod i cylvākim. Jis vysod bejs medeibys dzeivinīks.

== Izavierīņs ==
Vylki byun da 150 [[Ceņtimetrs|ceņtimetru]] garuma, placu augstums 0,6—0,95 [[Metrs|metri]] i svors 30—65 kilogrami (rekords — 79 kilogrami<ref>Lopez, Barry (1978). Of wolves and men. New York: Scribner Classics. pp. 320. ISBN 0-7432-4936-4.</ref>). Augums apaug ar rupim palākim motim, tok byun taipoš i malni, bolti, pavoskoni moti (pīdar nu vylku paškirys, hibridizacejis). Auss nagarys, goli šauri. Golvyskauss masivs, zūbi stypri i gon gari iļkni. Mežogumā vylki vysucieškuok dzeivoj 6—9 godus, a nabreivē vydyskai 16 godu (rekords — 20 godu).

== Vylku paplateiba ==
Viesturiskai vylki pa teritorejai pasaplatejuši kuoni vysuos cylvāka dzeivojamuos vītuos iz pūstumim nu ekvatora. [[Europa|Europā]] palākais vylks pa lelumam byun tik [[Spaneja|Spanejā]], [[Portugaleja|Portugalejā]], [[Italeja|Italejā]], [[Puoleja|Puolejā]], Pūstumu i Reitu Europys vaļsteibuos i [[Krīveja|Krīvejā]]. [[Latveja|Latvejā]] itūšaļt dzeivoj 500—600 vylku.<ref>http://www.tvnet.lv/zalazeme/nature/article.php?id=48688</ref> [[Latveja|Latvejā]] i [[Latgola|Latgolā]] dzeivoj tik [[Eurazejis palākais vylks]] (''Canis lupus lupus'').

Azejā vylki dzeivoj vysā pūstumu daļā — nu Krīvejis da [[Kineja]]i. Pūstumu [[Amerika|Amerikā]] nu [[Aļaska|Aļaskys]] da [[Meksika]]i.
[[Fails:Canis lupus laying in grass.jpg|left|thumb|250px|Palākais vylks guļ zuolē]]

== Nūruodis i olūti ==
{{Nūruodis}}
{{Commonscat|Canis lupus|Palākais vylks}}

[[Kategoreja:Suņi]]
