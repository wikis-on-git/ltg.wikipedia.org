'''Juoņs (Eugeņs) Karūdznīks''' (pa eistyn. vuordam: ''Eugeņs Ruška'', 1921 — 2003) — latgalīšu ailinīks, publicists, grafiks, komponists, [[Latgalīšu himna|latgalīšu himnys]] autors.

Dzims [[Zviergzdiņa pogosts|Zviergzdiņa pogosta]] Aizpūris solā. Vuicejīs [[Rēznis apleiciņs|Rēznis apleiciņa]] [[Piļcine (Rēznis nūvods)|Piļcinis]] pamatškolā, [[Rēznis školuotuoju instituts|Rēznis školuotuoju instituta]] paraugškolā, [[Rēznis gimnazeja|Rēznis gimnazejā]], [[Rēznis tautys koņservatoreja|Rēznis tautys koņservatorejā]]. [[Latvejis universitets|Latvejis universitetā]] studiejs tīseibu. Darejs [[Kuļdeiga|Kuļdeigys]] muzykys školā, [[Reigys porcelana taisetova|Reigys porcelana taisetovā]].

Sovetu laikā cīts nu drūsuma īstotu saksteišonu, bejs damīgts cieški meit dzeivisvītys i sagvuordus. Sovetu laikā, da Latvejis napavaļdeibys atjanunynuošonys (1988), ailis paslapyn syutejs iz Vuoceju, tī juos izdrukavuotys gruomotuos.

Cyti sagvuordi - ''Eugeņs Rūškāns'', ''Krystužāns'', ''Zamzarāns'', ''Abavietis''.


* '''Poezejis lasīni''':
** ''Laiks i nalaiks'' (1974);
** ''Latgaļu melodejis'' (1977);
** ''Treis vaiņuki'';
** ''Fabulys'';
** ''Cyrma brūninīks'' (1992).

Nadabeigts, rūkrokstā palics eposs ''Latgali''.


Komponiejs vērtini skondorbu, tymā vydā i [[Latgalīšu himna|latgalīšu himnu]] ''Skaidruo volūda'' (ar [[Anna Rancāne|Annys Rancānis]] vuordim. Garus godus vadejs [[Reigys latgalīšu bīdreiba|Reigys latgaļīšu bīdreibys]] koru.

{{DEFAULTSORT:Karūdznīks, Juoņs}}
[[Kategoreja:Zeimeigi Latgolys ļauds]]
[[Kategoreja:Ailinīki]]
