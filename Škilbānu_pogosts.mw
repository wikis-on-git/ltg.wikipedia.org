{{Infoskreine Latvejis nūvods
| pasauka                 = Škilbānu pogosts
| zemislopa               = Šķilbēnu pagasts LocMap.png
| zemislopa2              = 
| zemislopa2_aprakstejums = 
| gerba_atvaigs           = 
| gerba_pasauka           = Škilbānu pogosta gerbs
| karūga_atvaigs          = 
| karūga_pasauka          = Škilbānu pogosta karūgs
| nūvods                  = Nūvods
| nūvoda_pasauka          = Vileks nūvods
| centrys                 = Rekova
| pluots                  = 96.55
| dzeivuotuoju_skaits     = 1268<ref>[http://www.pmlp.gov.lv/lv/statistika/dokuments/2010/ISPV_Pasvaldibas_iedzivotaju_skaits_pagasti.pdf Latvejis dzeivuotuoju skaits pošvoldūs 01.07.2010.]</ref>
| dzeivuotuoji_gods       = 2010
| bīzeiba                 = {{#expr: 1268 / 96.55 round 1}}
| īstateits               = 1930
| teiklavīta              = www.skilbeni.gov.lv
}}

'''Škilbānu pogosts''' irā [[Vileks nūvods|Vileks nūvoda]] teritoriskais padalīņs [[Latgola|Latgolā]]. Pogostā dora vydsškola, biblioteka, Romys katuoļu bazņeica, socialuos apryupis sāta i maizis muzejs Rekovys solā, pamatškola, biblioteka, tautys noms i kulturviesturis muzejs Upeitis solā, pravoslavu cierkva Škilbānu solā i Balkanu kolnu muzejs Balkanūs.

==Viesture==
Škilbānu pogosts īstateits 1930 godā, padalūt [[Baļtinovys]] i Vileks pogostu zemis. 1935 godā pogosta pluots beja 216 km² i tymā dzeivova 6423 ļauds.<ref>Latvijas pagasti. Enciklopēdija. A/S Preses nams, Rīga, 2001-2002 ISBN 9984-00-412-0</ref> 1945 godā pogostā īstateja Egļovys, Loginu, Stabļovys, Škilbānu i Zaļčupis solu padūmis, a pošu pogostu 1949 godā likvidieja. Loginu sola bejuse Vileks apleicīnī (1945-1949), Abrinis rajonā (1949-1958) i Bolvu rajonā (nu 1959 gods). Loginu solai 1945 godā davīnova likvidātū Zaļčupis solu, 1962 godā Medņovys i Škilbānu solys sovetu siamisteibys "Škilbāni" teritoreju. 1968 godā Loginu solu puorsauce par Škilbānu solu. 1971 godā davīnova daļu [[Lozdulejis pogosts|Lozdulejis]] solys sovetu saimisteibys "Škilbāni" teritoreju, a sovetu saimisteibu "Medņova" davīnova [[Medņovys pogosts|Medņovys]] solai. 1977 godā Škilbānu solai davīnova daļu likvidātuo Upeitis solys teritorejis.<ref>Okupātuos Latvejis administrativi teritoriskais dalejums. Latvejis Vaļsteibys arhivu generaldireceja. Reiga, 1997. ISBN 9984-9256-0-9</ref> 1990 godā solu reorganizej kai pogostu.<ref>Latvijas pagasti. Enciklopēdija. A/S Preses nams, Rīga, 2001-2002 ISBN 9984-00-412-0</ref> 2009 godā kai administrativu teritoreju pogostu daškir [[Vileks nūvods|Vileks nūvodam]].

== Rūbeži ==
Škilbānu pogosts tur rūbežu ar:
* [[Vileks nūvods|Vileks nūvoda]] [[Medņovys pogosts|Medņovys pogostu]] i [[Vacumu pogosts|Vacumu pogostu]];
* [[Baļtinovys nūvods|Baļtinovys nūvoda]] [[Baļtinovys pogosts|Baļtinovys pogostu]];
* [[Bolvu nūvods|Bolvu nūvoda]] [[Brīžucīma pogosts|Brīžucīma pogostu]] i [[Lozdulejis pogosts|Lozdulejis pogostu]];
* [[Krīveja|Krīvejis Federacejis]] [[Pitalovys rajons|Pitalovys rajonu]].

==Doba==
Pogosta teritoreja irā Atzolys pacyluma vokorūs i [[Mudovys zamaine|Mudovys zamainis]] Abrinis pacyluma pazamynuojumā. Gaisalaiks, samārojūt ar cytim [[Latgola|Latgolys]] pogostim gon buorgs. Vydyskuo temperatura jaunagods mienesī -9° pa Celseja skolai, sīna mienesī +18° pa Celseja skolai. Bezsola periods saīt 135 dīnys godā.<ref>[http://www.skilbeni.gov.lv/pamats.htm Škilbānu pogosta teiklavīta]</ref> Solsaimesteibai lītojamuo zeme sadora 73% pogosta teritorejis (1376,4 dekteru). 14% pogosta zemu (1376,4 dekteru) irā meži, tok vaļsteibys mežu navā. 30 dekteru meža tur pogosta pošvolds, cytus zemnīku saimisteibys i privatī zemu saiminīki. Škilbānu Pogosta teritorejā zeimeigu pūru navā, viņ tik peisi ap Reikys upi.

=== Iudini ===
Upis:
* Dzjorgova
* Krakupe
* [[Kūkova]]
* Muoseika
* [[Reika]]
* Styglova
* Supretka
* Zaļčupe
* Ludumka

[[Iudiņtvere|Iudiņtveris]]:
* Aņčipovys azars

== Dzeivuotuoji ==
Škilbānu pogostā dzeivoj 1268 ļauds, nu jū 83% latvīšu, 16% krīvu i 1% cytu tauteibu ļauds.<ref>[http://www.skilbeni.gov.lv/pamats.htm Škilbānu pogosta teiklavīta]</ref>

=== Solys ===
Škilbānu pogosta ļauds dzeivoj 64 soluos.<ref>[http://vietvardi.lgia.gov.lv/ LĢIA vītvuordu datubaza]</ref> Pošu leluos solys - Rekova (pogosta centrys), Škilbāni, Upeite.

=== Zeimeigi ļauds ===
* Ontons Slyšāns — ailinīks, eisprozys autors, folklorys vuociejs i pietnīks, publicists, kulturys darbinīks;
* Stepaneja Matisāne - daudzigadeiga Rekovys etnografiskuo ansambļa vadeituoja, skripkineica, dzīšmu i tolka bolsu teicieja.

== Saimisteiba==
==== Transports i saiteibys====
Pogosta teritoreju škārsoj vaļsteibys zeimebys autoceli Vileks-Kuorsova (P45) i Dubļova-Cierpīne (P46), taipoš nazcik vītejuos zeimeibys celi.<ref>[http://www.lvceli.lv/LV/?i=246 Latvejis vaļsteibys regionalī autoceli]</ref> Dzeļžaceļa linejis pogosta teritoreju naškārsoj.

Škilbānu pogosta teritoreju apkalpoj vīna posta atdale "Škilbani" Rekovys solā (LV-4587).<ref>[http://pasts.lv/lv/uzzinas/Indeksu_gramata/novadi/novadi.xls Latvejis posta iņdeksu gruomota]</ref>

==Slavvītys==
* Aņčipovys azars - Latvejis Breiveibys ceikstīņu pīminis vīta par gūdu ceikstīņam Aņčipovys solā 1920 gods Jaunagods m. 12 - 13 d.;
* Dobys parks i muzejs "Balkanu kolni";
* Rekovys vydsškolys maizis muzejs;
* Styglovys grova- geomorfologiskys dobys pīminieklis;
* Škilbānu muiža - pastateita 1856 godā, apleik muižys vierteigs parks;
* Škilbānu Vysusvātuokuos Dīvamuotis pīdzimšonys parvoslavu cierkva - Škilbānu solā, pastateita 1928-1931 godā;
* Škilbānu Suopu Dīvamuotis Romys katuoļu bazneica - Rekovys solā, pastateita 19 godusymta ūtruo pusē;
* Upeitis kulturviesturis muzejs.


== Nūruodis ==
{{nūruodis}}

{{nadabeigts rakstīņs}}

{{Vileks nūvods}}

[[Kategoreja:Škilbānu pogosts| ]]

[[en:Šķilbēni parish]]
[[lv:Šķilbēnu pagasts]]
