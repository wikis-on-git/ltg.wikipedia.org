{{Infoskreine Taksonomeja
| pasauka                      = Parostais ezs
| atvaiga_pasauka              = Чумазый Ёж из Битцы.jpg
| atvaiga_aprakstejums         = 
| pasauļs                      = Dzeivinīki ''(Animalia)''
| tips                         = Hordini ''(Chordata)''
| klase                        = Zeideituoji ''(Mammalia)''
| aiļa                         = Kustūņāduoji''(Insectivora))''
| saime                        = Ezini ''(Erinaceidae)''
| giņts                        = Parostī eži ''( Erinaceus))''
| škira                        = Ezs ''(Erinaceus europaeus)''
| ziniskuo_pasauka             = Erinaceus europaeus
| zemislopys_atvaigs           = European Hedgehog area2.png
| zemislopys_aprakstejums      = Bryunys kryuts eža (''Erinaceus europaeus'') paplateiba Europā
}}
'''Ezs''', '''parostais ezs''' ({{vol-la|Erinaceus europaeus}})  irā kustūņāduoju (Insectivora) ailis [[dzeivinīks]], pīdarūšs eziņu (Erinaceidae) saimei. [[Latgola|Latgolā]] dzeivoj div ežu škirys — '''boltys kryuts''' (reitu) ezs i '''bryunys kryuts''' (parostais) '''ezs'''. Boltys kryuts ezs irā gona cieškys vysā Latgolā, a bryunys kryuts ezs cīši reši — tik pošūs [[Latgola|Latgolys]] pūstumūs. Bryunys kryuts ezs īraksteits Latvejis Sorkonuos gruomotys 3 kategorejā i Baļtejis jiuru regiona Sorkonajā gruomotā.<ref>[http://www.latvijasdaba.lv/ziditaji/erinaceus-europaeus-l/ Eņciklopedeja "Latvejis doba"]</ref> Dzeivinīki aktivi pakrieslī i naktī. Vysāduoji, tok vysuvaira ād dzeivinīku [[barūkle|barūkli]] — [[pelis]] i cytus seikus [[grauzieji|grauziejus]], [[vardivis]], [[škierzloti|škierzlotus]], vysaižys [[vabalis]] i [[kuopuri|kuopurus]].

== Izavierīņs ==
Augums 230—280 mm gars, mugora i suoni nūauguši eisim, tymsim dzanyulim (odotom), iz vādara padzoltoni mateni. Pīaudzs ezs sver 800—1200 g. Dzymdynoj 3—8 plykus ežalānus, kam par puors dīnu uzaug dzanyuli.

== Dzeivisvītys ==
Eži dzeivoj mežamoluos, kryumuojūs i [[cylvāks|cylvāka]] dzeivisvītu tyvumā — suodūs i parkūs. Nameiļoj dzeivuot slapņuos i volgonuos vītuos. Ezs nasabeist cylvāka i labi atguodoj vītys, kur jū dabaroj.

== Paplateiba ==
Ezs paplateits vysā [[Europa|Europā]]. Boltys kryuts ezs paplateits nu Centraluos Europys vokorūs da Sibiram (Uralu dīnavydim) reitūs. Dīnavydūs jis dzeivoj da [[Turceja]]i, [[Kaukazs|Kaukazam]], [[Kazaheja|kazahejai]], [[Izraeļs|Izraeļam]] i [[Irans|Iranam]]. Pūstumūs jis dzeivoj da [[Latveja]]i i [[Moskvys apgabaļs|Moskvys apgabaļam]] [[Krīveja|Krīvejā]].

Bryunys kryuts ezs paplateits Latvejis pūstumūs, [[Igauneja|Igaunejā]], [[Skaņdinaveja|Skaņdinavejis]] dīnavydūs i tyvai [[juira|jiurom]], taipoš vysā [[Vokoru Europa|Vokoru Europā]] nu [[Atlantejis okeans|Atlaņtejis okeana]] da [[Čekeja]]i i [[Puoleja|Puolejis]], [[Austreja|Austrejis]] vokorim.


== Nūruodis i olūti ==
{{Nūruodis}}
{{Commonscat|Erinaceus europaeus|Parostais ezs}}

{{DEFAULTSORT:Ezs}}

[[Kategoreja:Dzeivinīki]]
