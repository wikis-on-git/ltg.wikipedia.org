[[Fails:Reztehak.jpg|thumb|260px|Rēzeknis Tehnologeju akademeja Atbreivuošonys alejā]]
'''Rēzeknis Tehnologeju akademeja''' ({{vol-lv|Rēzeknes Tehnoloģiju akadēmija}}; pyrmuok '''Rēzeknis Augstskūla''' (''Rēzeknes Augstskola'')) — ūtrais pa lelumam vuiceibys īstots [[Latgola|Latgolā]], vīna nu diveju Latgolys augstskūlu (sūpluok [[Daugpiļs universitets|Daugpiļs universiteta]]).

== Viesture ==
* 1921. gods – īstateits Rēzeknis Augstskūlys pyrmaguojiejs – [[Rēzeknis skūluotuoju instituts|Rēzeknis skūluotuoju insttituts]], piečuok puorsaukts Rēzeknis pedagogiskuos skūlys.
* 1988. gods – leidza ar latgalīšu kulturyskū atdzimšonu ceļās dūms sataiseit Latgolā augstskūlu. Iniciativu atspaidoj [[Latvejis tautys fronts]], [[Rēzeknis mīsta pošvolds|Rēzeknis pošvolds]], [[Latvejis universitets|Latvejis universiteta]] vierseiba.
* 1990. gods – īstateits [[Latvejis universiteta Latgolys filials]], studejis suoc pyrmī 100 studentu (pa ekonomikys i filologejis studeju tecīnim).
* 1991. gods – Latgolys filials daboj nūtaleju studeju ustobu (Rēzeknē, Atbreivuošonys alejā 90), cīšuok komplektejami augstskūlys vuiceibspāki, taisoma materialiskuo baza.
* 1992. goda juņa mienesis – Latgolys mīstu i rajonu pīstuovu sasatikšonā ar tūlaicejū Latvejis vuceibys ministri Jāni Vaivadu otkon pasadzierst dūms ap sovrūču augstskūlu.
* 1992. goda augusta 28. dīna – [[Pyrmais pasauļa latgalīšu sabraukums]] pījam rezoļuceju ap Rēzeknis Augstskūlys īstateišonu kai regiona [[Vuiceiba|vuiceibys]] [[Raisteiba|raisteibys]] prioritetu. Sataisoma dorba grupa jaunuos augstskūlys koņcepcejai sastateit. Caur [[Pasauļa breivūs latvīšu apvīneiba|Pasauļa breivūs latvīšu apvīneibys]], [[Latvejis Republikys vuicebys ministreja|Latvejis vuicebys ministrejis]], [[Rēzeknis mīsta pošvolds|Rēzeknis pošvolda]] atspaidu jaunuos augstskūlys projekts īdzeivynojams labtik eisā laikā.
* 1993. goda juļa 1. dīna – suoc dareit Rēzeknis augstskūla kai sovrūčs vuiceibys īstots.
* 1994. goda augusta 23 dīna – [[Latvejis Republikys Ministru kabinets|Ministru kabinets]] apstyprynuoj Augstskūlys [[Satversme|Satversmi]].
* 1999. gods – Rēzeknis augstskūla daboj naterminātys vydtautyskuos akreditacejis.

== Teiklavītys ==
*[http://ru.lv/ Rēzeknis Tehnologeju akademejis teiklavīta]

[[Kategoreja:Rēzekne]]
