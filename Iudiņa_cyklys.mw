[[Fails:Water cycle.png|thumb|250px]]

Zemis '''iudiņa cyklys''' aba hidrologiskais cyklys (anglīšu: ''water cycle, hydrologic cycle''; krīvu: ''круговорот воды, гидрологический круговорот, влагооборот''; latvīšu ''ūdens cikls, hidroloģiskais cikls'') — iudiņa nanūstuojūša cirkulaceja Zemis hidrosferā saulis syltuma ītakā. Cytaiž pasokūt, ite vīns nu pošsvareigūs dobys procesu, kura īmā iudiņs nu zemisviersa, reagādams iz Saulis syltumu, pasaceļ gaisā suta formā i atsaļs grīžās da zemisviersa [[Krytuli|krytuļu]] formā.

Saulis syltuma ītakā iudiņs nu Zemis [[Iudiņtvere|iudiņtveru]], [[Augzeme|augzemis]] i vegetacejis pasaceļ gaisā kai suts. Jis pasaceļ atmosferā, atsaļ i byudams vēļ škeistā stātē voi jau lads formā, sataisa muokuļus. Kod iudiņa lasis voi lads kristaleni teik par leli i gryuti, jī grīžās da Zemis kai [[krytuli]]. Daļa nu krytuļu iudiņa sasadzer augzemē, auguoji juo pīsasyuc, a voi jis izafiļtrej da zamzemis iudiņu. Palykušuo daļa īteik ryučūs, upēs i, vysa golā, okeanūs. Zemisviersa iudiņs izgaroj i suoc cyklu nu jauna.

[[Kategoreja:Apleiczineiba]]
[[Kategoreja:Geografeja]]
[[Kategoreja:Iudiņs]]

[[ar:دورة مائية]]
