'''Ontons Šmulāns''' (1927 — 1972) — vīns nu Latgolys pošu zeimeiguokūs pūdaru.

Dzims Mērdzinis (niu Blontu) pogosta Kucoukā. Pūdareibu vuicejīs nu sova tāva [[Jezups Šmulāns|Jezupa Šmulāna]] i cytu pazeistamuokūs Ludzys apleicīnis meistru. Taisejs svečnīkus, sīnu puškuojumus, žbanus, madaunīkus. Sūpluok saimesteibys trauku darynuošonys, sovā nūvodā aizsuocs dekorativuo tecīņa keramiku, deļ tuo izsliviejs kai folklora motivu īdzeivynuotuojs muolā.

Pasauļa slavi meistram atnese seikplastika – valna atvaigs. Taisedams veļneņus, O. Šmulāns jimūs īmīsuojs cylvāka sluobumus i tryukumus. Meistrys sataisejs ap pīcys tyukstūšas valnu, i vysi jī bejuši izškireigi. Niu O. Šmulāna darīni izpleikšuši pa daudzejim Latvejis i uorzemis muzejim (dali nu jūs var apsavērt Valnu muzejā Kaunē, Lītovā), privatkolekcejom. Pūdara dorbi bejuši izstateiti Pasauļa paruodē Monrealā, Kanadā.

O. Šmulānam daškierta Tautys skaistomota meistra gūda pasauka.

{{DEFAULTSORT:Smulans, Ontons}}

[[Kategoreja:Zeimeigi Latgolys ļauds]]
