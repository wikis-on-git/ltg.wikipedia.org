'''Saulis kolni''' ({{vol-lv|Sauleskalns}}) irā [[kaupris|kaupru]] puors [[Latgola|Latgolys]] dīnavydūs, [[Latgolys augstaine|Latgolys augstainē]], [[Kruoslovys nūvods|Kruoslovys nūvoda]] [[Kumbuļa pogosts|Kumbuļa pogostā]], Kruoslovys—Dagdys ceļa reitu pusē, pi [[Dreidzs|Dreidža]] azara. Vīna nu pošsvareiguokūs senejūs latgaļu svātvītu. Nūmīļuots turizma objekts (tok padūmu laikā panycynuots i itamā šaļtī aplaists).

Augstuokuos nu diveju viersyuņu vyscaureigais augstums — 211 m augšuok jiuru leidzīņa, samiereigais augstums (augšuok apleicīnis) — 60 m. Nu Saulis kolnu viersyuņu var īsavērt vaira kai 20 apleicejūs azaru ([[Dreidzs]], [[Jūdazars]], [[Guļbeits]], [[Aulejis azars]], [[Gauslis]], [[Plauds]], [[Zosna]], [[Sivers]], [[Kaušs]], [[Pūrs]], [[Dybyns]], [[Lejs]], [[Cārmyns]], [[Iļzeits]], [[Zyrga azars]], [[Uordavs]] i ct.).

==Pasauka==
Saulis kolnu apleicīnis vacūs audžu dzeivuotuoji runoj ap "Saulis kolnim" (divejim) i dobā radzamys obadivejis viersyunis, tok oficialajā literaturā latvīšu volūdā klaideigai īsaguojuse pasauka vīnskaitā (''Sauleskalns''). 

Saulis kolni kai vīna nu golvonūs senejūs latgaļu svātvītu īīt objektu kompleksā ar vērtini poguoniskai kulta vītai soveigu pasauku — Saulis kolni, Dīva duorzs, Jūdazars, Valnazars, Saulis azars i ct.

[[Kategoreja:Latgolys kaupri]]
