[[Fails:Lat 295.jpg|250px|right|thumb|Svātuo Nikolaja cierkva 2011. goda rudinī]]
'''Škeļtovys Svātuo Nikolaja pravoslavu cierkva''' ({{vol-lv|Šķeltovas Svātā Nikolaja pareizticīgo baznīca}}) — pravoslavu dīvanoms [[Aglyunys nūvods|Aglyunys nūvoda]] [[Škeļtovys pogosts|Škeļtovys pogostā]], [[Škeļtova|Škeļtovys]] solys centrā. Cierkva pastateita 1836. godā ampira stilī — kvadrata forma ar četrim portikim, kas skaistyunuoti ar boltom kolonom i zamu, sferisku kupolu.<ref>S. Saharovs "Pravoslavu cierkvys Latgolā" ( С. П. Сахаров «Православные церкви в Латгалии»). Autora izdavums, Reigā, 1939 Igumena Aleksandra (Matrjoņina) papiļdejums.</ref> Sovu originalū vierīni pagluobuse da myuslaikim. Vaļsteibys sorgojamais arhitekturys pīminieklis. 1996. goda zīmys mieneša 19. dīnā, 160 godu jubilejī, cierkva īstyprynuota. Tān Škeļtovys parapejai (i vēl četrom cytom) kolpoj Tāvs Mihails.

Škeļtovys parapejā 35 godus darejs Tāvs Vasiiļs Nazarevskais. Jis ar sovu asketizmu i lelu padīveibu īdvāsmuojs na tik pravoslavu, a i staroveru i katuoļu ļauds. Jis nūmyrs 1909. goda jaunagoda mieneša 6. dīnā (19. dīnā pa myuslaikim) pa iudiņa svieteišonai cierkvā dīvakolpuošonys drēbuos, sūpluok nazcik pravoslavu i staroveru ļaudim. Taida padīveiga nuove ļauds cīši īdvāsmuojuse. Tāvs Vasiļs paglobuots tīpat cierkvā.<ref>[http://www.pravoslavie.lv/index.php?newid=189&id=179&lang=RU (''Krīvyskai'') Škeļtovys Sv. Nikolaja pravoslavu cierkva]</ref> 

==Nūruodis i olūti==
{{Nūruodis}}

[[Kategoreja:Latgolys pravoslavu cierkvys]]
[[Kategoreja:Škeļtovys pogosts]]
