[[Fails:Francis Trasuns (2).jpg|right|180px|thumb|Fraņcs Trasuns]]
'''Fraņcs Trasuns''' ({{vol-lv|Francis Trasuns}}; 1864 gods lietus m. 16 d. Sakstagolā - 1926 gods sulu m. 6 d. Reigā); īvāruojams latgloīšu i latvīšu kulturys i gareigais darbinīks, vaļstsveirs i literats. Vysu myužu aizajimts ar latgalīšu volūdis i kulturys aizastuošanu. 
== Biografeja ==
Vuceijīs vītējā pogosta školā, Jalgovys gimnazejā, Pīterpiļs, nū 1883 leidz 1887 g. goreigajā seminarā i nū 1887 leidz 1891 g. goreigajuo akademejā, beidz kai teologejas magistris. Piečuok nū 1902 g. profesors Pīterpiļš goreigajā seminarā, kur izceikstījis tīseibys vuceibuom nūtikt pa daļai latgolīšu volūdā, nū 1904. g. taipoš gareiguos tīsys bīdrys.

Cikom Latgola bejusi Vitebskys gubernī, cīši ceikstējīs por tīseibuom izdūt gazetys latgalīšu volūdā ar lateiņu, a na kirelica literim.

1906 godā ībolsuots Krīvejas Vaļsteibas Dumā, kur kā pirmais nū latvīšīm aizpraseijis muižinīku privilegiju nūceļšonu, 1905 goda revoļucejā cītušo amnesteju i arhaiskuos Latgolas agrariskys sistemas reformu.

Jēmis daļeibu 1917 goda lopu m. 9 i 10 d. Latgolas kongresa organiziešonā, kur saksteijis dasaškieršonu cytim Latvejis kulturviesturiskīm nūvodīm, ībolsuots nū kongresa Latgolas Tamlaiceiguo Zemes Padūmē. Vīnulaik dorbuojīs Nacionaluos Tamlaiceiguos Padūmes komitetā, kas sastata Satversmes projektu.

1918 goda solnys m. 18 d. kai Tautys Padūmes bīdrys pīsadaluos Latvejas Republikys napavaļdeibys pasludinuošonuo.

Pirmās i Ūtrās Seimys deputats, Pirmās Seimys prezidiuma bīdrys, īkšlītu ministra bīdrys [[Kārlis Ulmanis|Kārļa Ulmaņa]] Tamlaiceiguo Vaļdeibā. Ūtrajā Seimā ībolsuots ar vairuok bolsīm kai Kārlis Ulmanis, [[Rainis]] voi [[Juoņs Čakste]]. Kai deputats īguvys finansisku atspaidu Rēzeknys Tautys Pils stateibai i Latgolas teatra satasei. 

Akteivs publycists i literats, dibinuojis i vadeijis žurnalu "Zemnīka draugs" (1920) i laikrokstu "Zemnīka Bolss" (1924-1926).

Pretivējīs Latgolas rusifikacejis i polnizacejis centīnīm, par kū arī īticis konfliktuo ar cīši puolskuos katuoleibys vadeibu, 1926 godā piec papeiža Pija IX bullis atstateits nū katuoļu bazneicas. Mierst Reigā tai pošā godā ar sirdstrīku piec tam, kad top prodzeits nū Lieldienu dīvakolpuošonys Reigas Jākoba bazneicuo.

1998 godā piec Seimys deputuotu dadares bazneicys kliera kongregaceja izzeist ekskomunikaceju por nadybynuotu.

Juoņs Čakste ap jū teicis: "Fraņcs Trasuns īlika Latvejis ģerbonī trešū zvaigzni - Latgolu".

[[Kategoreja:Zeimeigi Latgolys ļauds]]

[[ru:Францис Трасунс]]
