{| border=1 align=right cellpadding=4 cellspacing=0 width=300 style="margin: 0 0 1em 1em; background: #f9f9f9; border: 1px #aaaaaa solid; border-collapse: collapse; font-size: 95%;"
|+<big><big>'''Eesti Vabariik'''<br>'''Igaunejis Republika'''</big></big>
|-
| style="background:#efefef;" align="center" colspan=2 |
{| border="0" cellpadding="2" cellspacing="0"
|-
| align="center" width="140px" | [[File:Flag of Estonia.svg|150px|border]]
| align="center" width="140px" | [[File:Coat of arms of Estonia.svg|150px]]
|}
|-
| align=center colspan=2 | [[File:EU location EST.png|300px]]
|-
|| Golvysmīsts || [[Talins|Talins]]
|-
|| Vaļsteibys volūda || [[igauņu volūda|igauņu]]
|-
| Prezidents || Tomass Hendriks Ilves
|-
| Ministru prezidents || Andrus Ansips
|-
|| Pluots || 45 226 km²
|-
|| Dzeivuotuoju skaits <small>(2009)</small> || 1 340 415<ref name="Stastistics">[http://www.stat.ee/main-indicators Most requested statistics]</ref>
|-
|| [[Laika zona|Laika zona]]<br>-vosorā || EET (UTC +2),<br> EEST (UTC +3)
|}
'''Igaunejis Republika''' ({{Vol-et|Eesti Vabariik}}) — vaļsteiba Pūstumu [[Europa|Europā]] pi [[Baļtejis jiura|Baļtejis jiurys]]. Vaļsteiba tur rūbežu ar [[Latveja|Latveju]] dīnavydūs (343 km) i [[Krīveja|Krīveju]] reitūs (338 km). Baļtejis jiura skaloj Igaunejis molys vokorūs, pūstumūs [[Somu leics|Suomu leics]], a dīnavydvokorūs – [[Reigys leics|Reigys leics]]. Vaļsteibys 45 226 km² pluotā dzeivoj tik 1,34 miljoni dzeivuotuoju, kas irā vīni nu zamuokajim bīzeibys ruodejumim Europā. Igauneja irā demokartiska parlamentariska republika, kas padaleita pīcpadsmit apleiciņūs. Golvysmīsts i leluokais mīsts — [[Talins|Talins]]. 

Igauni irā vīna nu Baļtejis suomu tautom, kura etniskai radnesteiga suomu, [[Līvi|līvu]], [[Voti|votu]]  i cytom tautom. Viesturiskai i kulturiskai igauņu zeme sasīta ar [[Švedeja|Švedeju]], [[Daneja|Daneju]], [[Suomeja|Suomeju]] i [[Latveja|Latveju]]. Igauņu volūda pīdar [[Suomugru volūdys|Suomugru volūdu]] saimei, jei irā leidzeiga suomu volūdai i tuoleimai leidzeiga ungaru volūdai, tok natur radnesteibys ar latgalu ci latvīšu volūdu. Igauņu, [[Suomu volūda|suomu]], [[Ungaru volūda|ungaru]] i [[Maltīšu volūda|maltīšu]] volūdys irā vīneiguos vaļsteibys volūdys Europys Savīneibā, kas napīdar pi Indoeuropīšu volūdu saimys.

Igauneja paslūdynova sovu napavaļdeibu 1918 gods pebraļa 24 dīnā, tok piec parvareigys daškieršonys PSRS, napavaļdeiba atjaunynuota 1991 gods augusta 20 dīnā. Nu 2004 gods maja 1 dīnys Igauneja irā Europys Savīneibys i nu 2004 gods marta 29 dīnys NATO dalinīkvaļsteiba.

== Etimologeja ==
Igaunejis pošu pasauka ‘’Eesti’’, varams, izacēle nu romīšu viesturnīka [[Tacits|Tacita]] dorba „Germania”, kurymā apraksteitys kai germaņu tautys, tai i reitu patautys ar pasauku „aisti” (latiņu: ‘’Aesti’’). <ref>''Germania'', Tacitus, Atdale  XLV</ref> Tacits jūs aprakstejs kai cīši barbaryskys patautys, kurys runoj vysā izškireigā volūdā kai cytys itymā apleicīnī. Taipoš skandinavu saguos Igauneja cieški apraksteita kai ‘’Eistland’’. Latiņu volūdys rakstīņūs igauņu zemis cieški pasauktys kai ‘’Estia’’ ci ‘’Hestia’’. Igauņu pošu tautys pasauka beja ‘’maarahvas’’ (zemis tauta). Tik 19 godu symtā, kab styprynuotu sovu nacionalū ideņtitetu, igauņi sovu tautu i zemi suoce saukt pa cytu volūdu paraugam ‘’Eesti’’.
Latgalīšu i latvīšu volūdys pasauka „Igauneja” izacēluse nu Indrika kronikā apraksteituos Ugaunejis pasaukys, kura pa latvīšu lingvista Juoņa Eņdzelina guodim, tykuse izsaceita kai ‘’Ügaunija ‘’ <ref name="celojumubode">[http://www.celojumubode.lv/?valsts_page_id=2&Igaunija Igaunija]</ref>

== Viesture ==
[[File:Medieval Livonia 1260.svg|thumb|250px|left|Livonejis Konfederaceja 1260. godā.]]
Igauneja jau 13 godu symta suokuos saukta kai igauņu  patautu apdzeivuota teritoreja, kura sasadora nu 8 zemem. Pa pyrmajim krusta vaidim Baļtejā  (13 godu symta suokuos) Igaunejis zeme beja padaleita pa pusei – Dīnavydu Igauneju pavaļdeja Livonejis Konfederacejis sadorā, a Pūstumu Igaunejā nu 1219 da 1346 beja īstateita Igaunejis gercogiste kai Danejis vaļsteibys dale, piečuok puordūta vuocīšu Teutonu ordinam. Jau par godu atdūta Livonejis ordinam. Livonejis Konfederacejā nalītova Igaunejis pasauku. Tys atdzeivynuots 1583 godā, kod pūstumu Igauneju pavaļdeja Švedeja i juo sadorā beja pa sevim vaļdoma Igaunejis gercogiste (piečuok proviņceja). Dīnavydu Igauneja 1561 godā ītyka Lītovys Dyžanajuo Kunigaikštejā (LDK, nu 1569 goda Obeju Tautu Republikai). Par Obeju Tautu Republikys i Švedejis vaidim (1600-1629) dīnavydu Igauneja ītyka Švedejis sadorā, tok nabeja sasīta ar Igaunejis proviņceju, a kūpā ar pūstumu [[Latveja|Latveju]] (Vydzeme i Reigys mīsts) īguoja Livonejis proviņcejis sadorā.

Nu 1645 goda, kod Švedeja puorjēme nu Danejis Saremys solu<ref name="History World">[http://www.historyworld.net/wrldhis/PlainTextHistories.asp?groupid=3064&HistoryID=ac83 History of Sweden]</ref>, da Pūstumu vaidu beigom (1721) vysa igauņu apdzeivuotuo teritoreja pīdarēja Švedejai (lelums  švediškai runojūšim dzeivuotuojim beja repatrieti da Švedeju par vuocīšu okupaceju Ūtrūs pasauļa vaidu godūs). 1721 godā vysys par Pūstumu vaidim švedu vaļdeituos igauņu i latvīšu zemis tyka Krīvejis imperejis sadorā. Nazkodejuo švedu Igaunejis proviņceja tyka par Igaunejis guberneju, a Livonejis proviņceja – Liflandejis guberneju.

Igaunejis napavaļdeiba īstateita 1918 gods pebraļa 24 dīnā, koč i mīreigai tū dareit trauceja vuocīšu okupaceja nu 1918 gods pebraļa da nojabra mienesim. Par Vuocejis kapitulaceju Pyrmajūs pasauļa vaidūs 1918 gods  nojabra 11 dīnā, sovu dorbu atjaunynova Igaunejis Tamlaiceiguo Vaļdeiba, kuru vadeja Konstantins Pets.

Ūtrūs pasauļa vaidu suokuos 1940 gods juņa mienenesī, pa aizagreigam TSRS i Vuocejis sasprīdumam, vaļsteibu okupej Sovetu Savīneiba i jau par mienesi pataiseita Igaunejis Sovetu Socialistiskuo Republika. 1940 gods augusta mienesī Igauneja davȳnuota Sovetu Savīneibai. Nu 1941 da 1944 godam, kod vaļsteibu kontrolej vuocīšu armeja, Igauneju pavaļdej Ostlandis komisiariats i īdzeivynojTreša Reiha politiku.

Seviški lela  pretiveiba Sovetu Savīneibys okupacejai aizsuoce1987 godā, kas, taipoš kai Latvejā, zynoma ar pasauku „Dzīšmuotuo revoluceja”. 1989 gods augusta 23 dīnā nūteik „Baļtejis ceļš”. 1900  godā atjaunynoj Igaunejis Apsardzeibys Savīneibu (‘’Eesti Kaitseliit’’).  1991 gods augusta 20 dīnā Vysaugstuokuos padūmis sasprīdumā pījieme Igaunejis vaļstiskuo napavaļdeibu. 1991 gods seņtebra 17 dīnā Iganeja tyka par Saškiertūs Naceju Organizacejis (SNO) dalinīkvaļsteibu. 1992 gods juņa mienesī nūteik naudys reforma – rubli paslūdynoj kai nalīteigu i atjaunynoj Igaunejis kronu. Tymā pošā godā pījam jaunu konstituceju. 1944 godā Krīvejis armeja nūīt paceli nu Igaunejis teritorejis, palīkūt tik Petseru i Viru Ingrejis apleicīnē (tān ‘’de facto’’ Krīvejis Federacejis teritoreja).

Nu 2004 gods maja 1 dīnys Igauneja irā Europys Savīneibys i nu 2004 gods marta 29 dīnys NATO dalinīkvaļsteiba. Nu 2011 gods janvara mieneša oficialais atsaskaitīņu leidzieklis  Igaunejis Republikā irā [[Eura|eura]].

== Geografeja ==
[[File:Satellite image of Estonia in April 2004.jpg|thumb|250px|right|Igaunejis satelitatvaigs 2004 gods apreļa mienesī]]
[[File:Sääretirp.JPG|thumb|250px|right|Igaunejis vokorūs dobu veidoj solys, leiči i jiurmalis]]
Igaunejis rūbežs ar [[Latveja|Latveju]] dīnavydūs irā 343 km, reitūs ar [[Krīveja|Krīveju]] 338 km. Nu 1920 da 1945 godam Igaunejis rūbežs ar Krīveju, pījimts pa 1920 goda Tarbatys Mīra Dasarunu, beja aiz Narvys upis pūstumreitūs i aiz Petseru mīsta dīnavydreitūs. Ituo teritoreja, aizjamūt 2,300 km² lelu pluotu, Stalins nalykumeigai daškīre Krīvejai Ūtrūs pasauļa vaidu beiguos. Deļ tam rūbežs iz vyds Igaunejis i Krīvejis navā nūstateits da myuslaikim.

Igauneja irā [[Baļtejis jiura|Baļtejis jiurys]] reitu molā taišni preteim Suomejai par Suomu jiurys leici iz daaugūšuos Reitu Europys platformys iz vyds 57,3 ° i 59,5 ° pūstumu paralelem i 21,5 ° i 28,1 ° reitu meridianim. Reļjefs zams, vydyskai tik 50 m viers jiuru leidzīņa. Vaļsteibys pošu augstais kolns – Lelais Munamegs (''Suur Munamägi'') dīnavydreitūs pasaceļ 318 m viers jiuru leidzīņa. Jiurmalis garums dasnīdz 3,794 km – ite jiurai daudzi leiču i šauru. Taipoš Igauneja tur vaira kai 1,500 solu (10% vaļsteibys pluota), tok dzeivoj tik kaiduos 9-10 soluos. Leluokuos irā Sāremā i Hījumā solys<ref name="worldinfo">[http://www.worldinfozone.com/country.php?country=Estonia World Info Zone]</ref><ref name="worldinfoEstonia">[http://www.worldinfozone.com/country.php?country=Estonia World InfoZone – Estonia]</ref>, kurys kūpā ar cytom mozuokom solom sataisa div apleicīņus.

Igaunejis klimats irā pūstumu dalis māranajuo zonā i puorīmys zonā iz vyds jiuru i koņtinentaluo klimata. Igaunejā irā četri godslaiki, vysi gondreiž vīna garuma. Vydyskuo temperatura sveirej nu 16.3 °C  Baļtejis jiurys soluos da 18.1 °C zemisvidīnī juļa mienesī, goda pošuo syltuokajuo mienesī, i nu −3.5 °C soluos da −7.6 °C zemisvidīnī pebraļa mienesī, pošuo soltuokajuo mienesī. Vydyskuo goda temperatura Igaunejā irā 5.2 °C.<ref name="EMHI">[http://www.emhi.ee/index.php?ide=6,299,302 EMHI]</ref> Vydyskais krytuļu daudzums nu 1961 da 1990 godam beja nu 535 da 727 mm par godu.<ref name=emhi2>[http://www.emhi.ee/?ide=6,299,303 Sademed, õhuniiskus]</ref> Snīga bīzums, kurs vysu bīzuokais irā dīnavydreitu Igaunejā, parostai byun nu dekabra mieneša vyds da vāleimom marta mieneša dīnom. Igaunejā irā vaira kai 1400 azaru, kuri pa lelumam mozi. Leluokais azars Peipuss (''Peipsi'') - 3,555 km2 pluotā. Vaļsteibys teritorejā i daudzi upu, tok vysys nalelys. Pošys garuokuos upis Vyhandu (162 km), Pernova (144 km) i Pyltsama (135 km). Taipoš byun daudzi pūri i peisi.

== Politiskuo sistema ==
Igaunejis Republika irā parlamentariska demokrateja, kuramā prezidentu ībolsoj parlaments (ībolsuošona kas pīktū godu), Vaļdeibu taisa premjerministris, kuru pazeimoj prezidents, i 14 ministri. Lykumlaideibys vaļdi tur parlaments ''Riigikogu'', kurs sadora nu 101 deputata. Parlamentu ībolsoj taisnā proporceigā ībolsuošonā iz četrim godim. Tīsu vaļdis pošu augstuokais organs irā ''Riigikohus'' ar 17 tīsnešim, kuru prīškinīku pazeimoj prezidents, a piečuok apstyprynoj parlaments da myužu.

== Administrativais dalejums ==
[[File:EVabariik.png|thumb|250px|right|Igaunejis apleicīni. Zaļuo lineja irā myuslaiku Igaunejis rūbežs ar Krīveju. Sorkonuo lineja paruodej teritorejis, deļ kuru Igaunejai irā rūbežu streideiba ar Krīveju.]]
Igaunejis Republika padaleita 15 apleiciņūs (''maakond''). Itaids dalejums irā nu 1990 gods, kod Igauneja atjaunynova napavaļdeibu nu Sovetu Savīneibys. Apleicīni seikuok padaleiti 33 mīstūs (''linn'') i 194 pogostūs (''vald''). 13 nu Igaunejis mīstim natur izškireigu pošvolda tīseibu i sadora kaudu nu pogosta pluotim.

{| style="background:transparent;" cellspacing="2px"  
|
{| class="sortable wikitable"  style="text-align:left; font-size:90%;"
|- style="font-size:100%; text-align:right;"
! width="160px" | Apleiciņs || ! width="110px" | Admin. centrys || Pluots (km²) || Dzeivuotuoju skaits
|-
| Reitu Viru apleiciņs || Jehvi || 3364 || 169688
|-
| Harjis apleiciņs || Talins || 4333 || 524938
|-
| Hīju apleiciņs || Kardla || 1023 || 10097
|-
| Jigevys apleiciņs || Jigeva || 2604 || 36780
|-
| Jarvys apleiciņs || Paide || 2623 || 36130
|-
| Vokoru apleiciņs || Hāpsala || 2383 || 27477
|-
| Pylvys apleiciņs || Pylva || 2165 || 31002
|-
| Pernovys apleiciņs || Pernova || 4807 || 88466
|-
| Raplys apleiciņs || Rapla || 2980 || 36678
|-
| Vokoru Viru apleiciņs || Rakvere || 3465 || 67151
|-
| Sārys apleiciņs || Kuresara || 2922 || 34723
|-
| Tarbatys apleiciņs || Tarbata || 2993 || 149605
|-
| Valgys apleiciņs || Valga || 2044 || 34135
|-
| Vyrovys apleiciņs || Vyrova || 2305 || 37888
|-
| Veilanda apleiciņs || Veilands || 3422 || 55657
|}
|}

== Ekonomika ==
[[File:Emajõe Business Centre1 2008.JPG|thumb|250px|right|Tarbatys finanšu centrys]]
Igauneja irā jauna Europys i Pasauļa Tierdzeibys organizacejis dalinīkvaļsteiba, lūbeigai puorguojuse pi paveiceigys tierga ekonomikys i tur styprys saitys ar Vokoru Europu vaļsteibom. Pyrmuo nu [[Baļtejis vaļsteibys|Baļtejis vaļsteibom]], kura īdzeivynoja [[Eura|euru]] kai vaļsteibys valutu. Pa Krīvejis krizei 1998-1999 godā, taipoš kai cytu Baļtejis vaļsteibu ekonomika, mudrai pīauga (vydyskai 5% par godu, 2004 godā – 6,2%). Inflaceja 2004 godā beja 3%.

Golvonuos ekonomikys atzaris – elektronika, telekomunikacejis, jiureiba. Vaļsteibā izraisteita transporta infrastruktura. Seviški zeimeigu ītaku dora jaunuos tehnologejis nu Suomejis, Švedejis i Vuocejis, treis leluokim tierdzeibys partnerim. Nasaverūt iz tū, ka īmūšais saskaitys deficits palīk lels, vaļsteibys budžets tur €151 miljonu viersejumu. 2005 gods pādejuo catūrtdalē bezdorba leidzīņs dasnīdze 0,7%. Saleidzynūt ar tū pošu 2004 gods catūrtdali, nadorbs pasamazynoja par 1,5%.
Nu 2011 gods janvara 1 dīnys Igaunejis krona puormeita iz Euru.

{| class="sortable wikitable" style="text-align:left; font-size:90%"
|- style="font-size:100%; text-align:left"
!width="120px"|Igauneja!!width="60px"|Eksports!!width="60px"|Imports</tr>
|-
| Suomeja ||18,4%|| style="text-align:right"|18,2%
|-
| Švedeja ||12,4%|| style="text-align:right"|9%
|-
| Latveja ||8,9%||style="text-align:right"|5,7%
|-
| Krīveja ||8,1%|| style="text-align:right"|13,1%
|-
| Vuoceja ||5,1%||style="text-align:right"|12,4%
|-
| Lītova ||4,8%|| style="text-align:right"|6,4%
|-
|}

== Demografeja ==
[[File:Vaade Oleviste tornist 2004.jpg|thumb|250px|right|Gondreiž vīna trešdale nu vysu dzeivuotuoju dzeivoj Talinā]]
[[File:Narva jõgi 1999.jpg|thumb|250px|right|81,4% Narvys dzeivuotuoju irā krīvi]]
Igaunejā 2009 godā dzeivova 1 340 415 dzeivuotuoju.<ref name="Stastistics" /> Dzeivuotuoju bīzeiba 29 cylv./km². Gondreiž vīna trešdale nu vysu dzeivuotuoju dzeivoj golvysmīstā [[Talins|Talinā]]. Cyti leluoki mīsti irā studentu mīsts i dīnavydu golvonais centrys [[Tarbata|Tarbata]], industrejis rūbežmīsts [[Narva|Narva]] i vosorys atpyutys centrys [[Pernova|Pernova]]. Vaļsteibā dreiži mazynojās dzeivuotuoju skaits deļ emigracejis, zama dzymstamuma leidzīņa i lela mierstamuma. Vydyskais vaļsteibys dzeivuotuoja vacums irā 39,9 godu. <ref name="CIA">(Angliskai)[https://www.cia.gov/library/publications/the-world-factbook/geos/en.html CŽV pasauļa faktu gruomota: Igauneja]</ref> Samārā ar pasauļa ruodejumim, vydyskais pasauļa dzeivuotuoja vacums irā 28,4 godu. Vydyskais dzeivis garums 72,82 godu. 2008 godā 69% vaļsteibys dzeivuotuoju dzeivova mīstūs, cyti soluos.

=== Etniskais sadors ===
{| class="sortable wikitable" style="text-align:left; font-size:90%"
|- style="font-size:100%; text-align:left"
!width="200px"|Tauta!!width="150px"|Dzeivuotuoju skaits
!!width="50px"|%</tr>
|-
| Igauni ||921,062|| style="text-align:right"|68.7%
|-
| Krīvi ||344,280|| style="text-align:right"|25.6%
|-
| Ukraini ||28,158||style="text-align:right"|2.1%
|-
| Boltkrīvi ||16,134|| style="text-align:right"|1.2%
|-
| Suomi ||11,035||style="text-align:right"|0.8%
|-
| Tatari ||2,487|| style="text-align:right"|0.2%
|-
| Latvīši ||2,216|| style="text-align:right"|0.2%
|-
| Puoli ||2,216|| style="text-align:right"|0.2%
|-
| Lītaunīki ||2,077|| style="text-align:right"|0.1%
|-
| Žydi ||1,900|| style="text-align:right"|0.1%
|-
| Vuocīši ||1,900|| style="text-align:right"|0.1%
|-
| ''Cyti'' ||9,084|| style="text-align:right"|0.7%
|-
|}

=== Volūda ===
Oficialuo Igaunejis Republikys volūda irā igauņu. Pa 200 goda datim, tei irā dzymtuo volūda 83,4% Igaunejis dzeivuotuoju.<ref name="today">(Angliskai)[http://www.google.lt/url?sa=t&source=web&ct=res&cd=10&url=http%3A%2F%2Fweb-static.vm.ee%2Fstatic%2Ffailid%2F460%2FNationalities.pdf&ei=csI6SqqVOdWOsAbt44DYBg&usg=AFQjCNHtSngm15vXN6mbJc8XOaTFjZBErg&sig2=64BA80uef2tFPzx6bVpjOg Estonia Today - POPULATION BY NATIONALITY]</ref> Igauņu volūda pīdar Suomugru volūdu saimei, jei irā radnesteiga suomu, līvu, votu, samu, ungaru i cytom volūdom, tok navā leidzeiga sovu sābru latgaļu, latvīšu, krīvu i švedu volūdom, kurys pīdar indoeuropīšu volūdu saimei.

15,3 % Igaunejis dzeivuotuoju dzymtuo volūda irā krīvu. Taipoš jū zyna lelums vacuoku godu igauņu, kas dzeivovuši sovetu okupacejis laikā. 2006 gods apklausys dati līcynoj, ka krīvyskai runuot var 66% vaļsteibys dzeivuotuoju, kurim krīvu volūda navā dzymtuo. Taipoš 46% runoj angliskai i 22% vuocyskai.<ref>(Angliskai)[http://ec.europa.eu/public_opinion/archives/ebs/ebs_243_en.pdf Europeans and their Languages] (14 psl.)</ref>

=== Religeja ===
[[File:Harju-Risti kirik2.jpg|thumb|250px|right|Risti ļutaru bazneica]]
Igauneja irā vīna nu mozuok religiskajom vaļsteibom pasaulī<ref>[http://www.country-studies.com/estonia/religion.html Country Studies: Estonia - Religion]</ref>. Pa 2000 gods datim tik 32 %<ref name="pub.stat.ee">[http://pub.stat.ee/px-web.2001/I_Databas/Population_census/16Religious_affiliation/16Religious_affiliation.asp Statistical database: Population Census 2000 - Religious affiliation]</ref> dzeivuotuoju īskaiteja sevi pi kaidys konkretys ticeibys:

* 152 237 evangeliskī ļutari
* 143 554 pravoslavi
* 6 009 baptisti
* 5 745 Jehovys līcinīki
* 3 823 katuoli
* 2 515 staroveri
* 1 561 adveņtisti
* 1 455  metodisti
* 1 387 musulmoni
* 5 008 cytu religeju pīstuovi<ref>[http://pub.stat.ee/px-web.2001/Dialog/varval.asp?ma=PC229&ti=POPULATION+BY+THE+PLACE+OF+RESIDENCE+AND+RELIGIOUS+AFFILIATION*&path=../I_Databas/Population_census/16Religious_affiliation/&lang=1 2000 m. surašymas: pasiskirstymas pagal religijas.]</ref>

Pa 2005 gods apklausys datim, 16% Igaunejis dzeivuotuoju „tic, ka ekzistej Dīvs”, 49% „tic, ka irā kaids naviņ gors ci dvēseliska energeja” i 10% „natic ni kaidam naviņ dīvam, ni goram ci dvēseliskai energejai”.<ref>[http://ec.europa.eu/public_opinion/archives/ebs/ebs_225_report_en.pdf (Angliskai) Eurobarometer on Social Values, Science and technology 2005 - 11 puslapis]</ref> Pa itim datim, Igaunejā irā mozuokais Dīvam ticeigū cylvāku skaits Europys Savīneibā.

== Sports ==
[[File: Roland Lessing Trondheim 2009.jpg |thumb|250px|right|Sleižuošona irā vīns nu pošu popularū sportu Igaunejā. Atvaigā: Rolands Lessings]]
Sports irā zeimeiga Igaunejis kulturys dale. Pa napavaļdeibys paslūdynuošonai 1918 godā, Igauneja kai naceja pīsadaleja 1920 gods Vosorys Olimpiskajuos kaituos, koč i Olimpiskuo komiteja tyka īstateita 1923 godā. Pyrmuos Zīmys Olimpiskuos kaitys beja 1924 godā. Igaunejis atleti pīsadaleja Olimpiskajuos kaituos da 1940 goda sovetu okupacejai. 1980 gods Vosorys Olimpiskuo kaitu buruošonys regata nūtyka golvysmīstā [[Talins|Talinā]]. Atjaunynūt napavaļdeibu, Igauneja pīsadalejuse vysuos Olimpiskajuos kaituos. Vysuvaira medaļnīku Igaunejai irā vīglatletikā, ceiksteišonuos i leidzonumu sleižuošonā.

Kīkings irā vysā jauns sports, kuru radeja Ado Kosks Igaunejā 1996 godā. Tys irā sports ar specialai puormeitim šyupeļom, kuramuos sportists raudzej apsagrīzt par 360  gradu.

== Verīs taipoš ==
* [[Igaunejis mīstu saroksts|Igaunejis mīstu saroksts]]

== Nūruodis i olūti ==
{{Nūruodis}}

{{Europys vaļsteibys}}

{{DEFAULTSORT:Igauneja}}
[[Category:Pasauļa vaļsteibys]]

[[ace:Èstonia]]
[[af:Estland]]
[[als:Estland]]
[[am:ኤስቶኒያ]]
[[an:Estonia]]
[[ang:Estland]]
[[ar:إستونيا]]
[[arc:ܐܣܛܘܢܝܐ]]
[[arz:استونيا]]
[[ast:Estonia]]
[[az:Estoniya]]
[[ba:Эстония]]
[[bar:Estland]]
[[bat-smg:Estėjė]]
[[bcl:Estonya]]
[[be:Эстонія]]
[[be-x-old:Эстонія]]
[[bg:Естония]]
[[bi:Estonia]]
[[bm:Estonia]]
[[bn:ইস্তোনিয়া]]
[[bo:ཨིསུ་ཊོ་ནིཡ།]]
[[bpy:এস্তোনিয়া]]
[[br:Estonia]]
[[bs:Estonija]]
[[ca:Estònia]]
[[ce:Эстони]]
[[ceb:Estonia]]
[[ckb:ئەستۆنیا]]
[[co:Estonia]]
[[crh:Estoniya]]
[[cs:Estonsko]]
[[csb:Estóńskô]]
[[cu:Є́сть]]
[[cv:Эстони]]
[[cy:Estonia]]
[[da:Estland]]
[[de:Estland]]
[[diq:Estonya]]
[[dsb:Estniska]]
[[dz:ཨིསི་ཊོ་ནི་ཡ།]]
[[ee:Estonia]]
[[el:Εσθονία]]
[[en:Estonia]]
[[eo:Estonio]]
[[es:Estonia]]
[[et:Eesti]]
[[eu:Estonia]]
[[ext:Estónia]]
[[fa:استونی]]
[[fi:Viro]]
[[fiu-vro:Eesti]]
[[fo:Estland]]
[[fr:Estonie]]
[[frp:Èstonie]]
[[frr:Estlönj]]
[[fur:Estonie]]
[[fy:Estlân]]
[[ga:An Eastóin]]
[[gag:Estoniya]]
[[gd:Eastòinia]]
[[gl:Estonia - Eesti]]
[[gn:Etoña]]
[[gu:ઈસ્ટોનિયા]]
[[gv:Yn Estaan]]
[[hak:Oi-sâ-nì-â]]
[[haw:ʻEsetonia]]
[[he:אסטוניה]]
[[hi:एस्टोनिया]]
[[hif:Estonia]]
[[hr:Estonija]]
[[hsb:Estiska]]
[[ht:Estoni]]
[[hu:Észtország]]
[[hy:Էստոնիա]]
[[ia:Estonia]]
[[id:Estonia]]
[[ie:Estonia]]
[[ilo:Estonia]]
[[io:Estonia]]
[[is:Eistland]]
[[it:Estonia]]
[[ja:エストニア]]
[[jbo:estis]]
[[ka:ესტონეთი]]
[[kaa:Estoniya]]
[[kab:Isṭuni]]
[[kbd:Эстониэ]]
[[kg:Estonia]]
[[kk:Эстония]]
[[kl:Estlandi]]
[[kn:ಎಸ್ಟೊನಿಯ]]
[[ko:에스토니아]]
[[koi:Эстму]]
[[krc:Эстония]]
[[ku:Estonya]]
[[kv:Эстония]]
[[kw:Estoni]]
[[ky:Эстония]]
[[la:Estonia]]
[[lad:Estonia]]
[[lb:Estland]]
[[li:Esland]]
[[lij:Estònia]]
[[lmo:Estonia]]
[[ln:Estonia]]
[[lt:Estija]]
[[lv:Igaunija]]
[[mdf:Эсти мастор]]
[[mg:Estonia]]
[[mhr:Эстоний]]
[[mi:Etonia]]
[[mk:Естонија]]
[[ml:എസ്റ്റോണിയ]]
[[mn:Эстон]]
[[mr:एस्टोनिया]]
[[mrj:Эстони]]
[[ms:Estonia]]
[[mt:Estonja]]
[[myv:Эстэнь Мастор]]
[[na:Estonia]]
[[nah:Estonia]]
[[nds:Eestland]]
[[nds-nl:Estlaand]]
[[ne:इस्टोनिया]]
[[nl:Estland]]
[[nn:Estland]]
[[no:Estland]]
[[nov:Estonia]]
[[nrm:Estonnie]]
[[nv:Ééstii Bikéyah]]
[[oc:Estònia]]
[[os:Эстони]]
[[pam:Estonia]]
[[pap:Estonia]]
[[pdc:Eschdooni]]
[[pih:Estonya]]
[[pl:Estonia]]
[[pms:Estònia]]
[[pnb:اسٹونیا]]
[[ps:اېسټونيا]]
[[pt:Estónia]]
[[qu:Istunya]]
[[rmy:Estoniya]]
[[ro:Estonia]]
[[roa-rup:Estonia]]
[[ru:Эстония]]
[[rue:Естонія]]
[[rw:Esitoniya]]
[[sa:एस्टोनिया]]
[[sah:Эстония]]
[[sc:Estònia]]
[[scn:Estonia]]
[[sco:Estonie]]
[[se:Estteriika]]
[[sh:Estonija]]
[[simple:Estonia]]
[[sk:Estónsko]]
[[sl:Estonija]]
[[so:Estoniya]]
[[sq:Estonia]]
[[sr:Естонија]]
[[ss:IWestoniya]]
[[st:Estonia]]
[[stq:Estlound]]
[[sv:Estland]]
[[sw:Estonia]]
[[szl:Estůńijo]]
[[ta:எசுத்தோனியா]]
[[te:ఎస్టోనియా]]
[[tet:Estónia]]
[[tg:Эстония]]
[[th:ประเทศเอสโตเนีย]]
[[tk:Estoniýa]]
[[tl:Estonya]]
[[tpi:Estonia]]
[[tr:Estonya]]
[[tt:Estoniä]]
[[udm:Эстония]]
[[ug:ئېستونىيە]]
[[uk:Естонія]]
[[ur:استونیا]]
[[uz:Estoniya]]
[[vec:Estonia]]
[[vi:Estonia]]
[[vls:Estland]]
[[vo:Lestiyän]]
[[war:Estonya]]
[[wo:Estooni]]
[[wuu:爱沙尼亚]]
[[xal:Эстдин Орн]]
[[yi:עסטלאנד]]
[[yo:Estóníà]]
[[zh:爱沙尼亚]]
[[zh-classical:愛沙尼亞]]
[[zh-min-nan:Eesti]]
[[zh-yue:愛沙尼亞]]
[[zu:IEstoniya]]
