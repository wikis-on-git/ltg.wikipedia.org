[[Fails:Samsung Foldable Phones.jpg|thumb|right|250px|Samsung Galaxy Z]]
[[Fails:Samsung Foldable Smartphone.jpg|thumb|right|250px|Samsung Galaxy Z]]
'''Pruottelefons''' aba '''pruotinīks''' ({{vol-en|smartphone}}) — daudzifunkcionals [[mobilais telefons]] ar [[Dators|datora]] soveibom.

Lelumu pruottelefonu nu cytu mobilūs telefonu izškir (i da datora tyvynoj) itaidys soveibys:
* [[Pruottelefons#Oper.C4.81tuojsistemys|operātuojsistema]], leidzeiga tai, kura dora [[Dators|datorūs]];
* [[Sadurs|lītuotuoja sadurs]], leidzeigs tam, kuru redzim datorūs;
* vareiba lītuot vysys personiskuo [[Planavuotivs|planavuotiva]] soveibys (parūči dareit ar e-postu, riedeit sasatikšonys, lītuot adresu/kontaktu gruomatenis i tt.).

Daļai pruottelefonu irā [[dadurekrans]] i moza [[QWERTY tastatura|QWERTY tastatureņa]].

== Apzeimīņs ==
Praktiskā lītuošonā navā acimredzeiga rūbeža iz vyds itūs sapratīņu:
* "pruottelefons" (angl. ''smartphone'');
* [[Komunikators|"komunikators"]] (angl. ''communicator'');
* "daudzifunkcionals mobilais telefons" (angl. ''high-ended mobile phone; high-ended cellular phone'');
* [[Plaukstinīks|"plaukstinīks"]] aba [[PDA]] (angl. ''personal digital assistant'').

Pīgatavātuoji rauga daškeiruši parostajim mobilajim telefonim vys daudzuok pruottelefona funkceju, pīvadumam:
* vareibu īstateit telefonā iņterneta [[Vārtivs|vārtivi]], leidzeigu tradiceigajam, datorūs lītojamam [[Vārtivs|vārtivam]];
* [[Vierīņzvaneišona|vierīņzvaneišonu]];
* fotografiešonu i fiļmiešonu;
* e-posta i kaleņdera lītuošonu i tt.
Cytim vuordim, parostī mobilī telefoni vys cīšuok tyvynojās pruottelefonim (saucamim i par [[Komunikators|"komunikatorim"]]).

Nu ūtrys pusis, šudinejī miniaturī datoreiši - [[Plaukstinīks|plaukstinīki]] (saucami taipoš [[PDA|"PDA"]]) zvaneišonys zinē nadaudzi izaškir nu pruottelefonu.

Kūpeigai jamūt, golvonuo izškireiba iz vyds pruottelefonu (komunikatoru) i plaukstinīku (PDA) irā funkceju pyrmaileigums:
* pruottelefons kolpoj vysu pyrma kai mobilais telefons (t. i., bolsa puorlaidis ītaise), i datora funkcejis jimā ūtraileigys;
* [[plaukstinīks]] vysu pyrma irā dators (t. i., [[Datu puorlaida|datu puorlaidis]] ītaise), i telefona funkcejis jimā ūtraileigys.

== Viesture ==
'''1992''' - korporaceja IBM datoreibys tierdzeibys paruodē COMDEX Lasvegasā (Nevadys pavaļstē, ASV) stateja prīškā pasaulī pyrmū pruottelefonu "Simon". Sūpluok parostūs mobiluo telefona soveibu jis turēja kaleņderi, adresu gruomateņu, stuņdinīku (kurs ruodeja vysa pasauļa laiku), skaitļuotivi, aizrakstini, e-postu i kaitys. "Simon" naturēja eistynūs mīgteņu zvaneišonai, lītuotuojam vajadzeigū funkceju vajadzēja izalaseit mīdzūt atsateikūšū vītu [[Dadurekrans|dadurekranā]] ar pierstu voi [[Strupuleits|strupuleiti]].

'''1993''' - amerikanīšu holdings "BellSouth" suoce pyrmuo pruottelefona "Simon" serejeigu [[Pīgatave|pīgatavi]] i puordūšonu.

'''1996''' - korporaceja "Nokia" (pasaulī vysuleluokuo mobilūs telefonu pīgatavātuoja) izlaide sovu pyrmū pruottelefonu "Nokia 9000", pasaukdama juo ""Nokia" [[Komunikators|komunikatora]]" ("Nokia communicator").

'''2001''' - "Nokia" izlaistais modeļs "Nokia 7650" beja pyrmais pruottelefons ar pylnai [[Valeima operātuojsistema|valeimu operātuojsistemu]].

== Operātuojsistemys ==
[[Operātuojsistema]] irā zeimeiga pruottelefonu soveiba, kura jūs izškir nu parostūs mobilūs telefonu i ļaun īstateit datorā daudzi papyldomu programu (parostai - [[Trešūs pušu programatura|trešūs pušu programaturu]]), pīvadumam:
* programys, kurys padreizynoj dasasliegšonu pi [[Iņternets|iņterneta]] i [[Datu puorlaida|datu puorlaidi]];
* programys, kurys ļaun drūsai i šifrātai dasaslēgt pi organizacejis [[Pastinīkservers|e-posta servera]] i tt.

Pasaulī lītoj itaidys pruottelefonu operātuojsistemys: 
* "Symbian OS" (pīgatavātuojs - "Symbian Ltd.")
* "Linux" 
* "RIM" (Research In Motion), paradzāta "BlackBerry" tipa pruottelefonim 
* "Windows Mobile" (pīgatavātuojs - "Microsoft")
* "Palm OS" (niule - "Microsoft" meityspasajāmums)

== Pīgatavātuoji ==
Pruottelefonu golvonī pīgatavātuoji pasaulī: 
* Gigabyte
* Group Sense PDA
* Hewlett-Packard (HP)
* High Tech Computer Corporation 
* Kyocera
* Mio Technology
* Nokia
* Palm Inc
* qtek
* Research in Motion Limited (RIM)
* Samsung Electronics
* Sony Ericsson

[[Kategoreja:Tehnologeja]]
