'''Roberts Ancāns''' (1919.g. 11.nov. — 1982.g. 1.janv.) — beja [[Latvīšu legions|Latvīšu legiona]] viersnīks, sajēmis [[Dzeļža krysta Bruninīka krysts|Dzeļža krysta Bruninīka krysta]] ordeni.

== Biografeja ==

[[Fails:Roberts_Ancans.jpg|thumb|220px|right|Roberts Ancāns]]

Roberts Ancāns pīdzyma [[1919]].goda 11.nojabrī Latvejā, [[Ludzys apleiciņs|Ludzys apleiciņa]] [[Tiļžys pogosts|Tiļžys pogostā]]. Vuicejīs bruoļu Skryndu pamatškolā i vīnu godu [[Aglyunys nūvods|Aglyunys]] gimnazejā. Tuoļuok vuicejās [[Kuorsova|Kuorsovys]] piļsāta gimnazejā, kū pabeidze [[1938]].godā.

Tuo poša goda rudinī suoca vuiceitīs [[Latvejis universitate]]s saimesteibys i tīseibu fakuļtetā, saimesteibys (lv:tautsaimniecības) nūdaļā.

[[1939]].goda rudinī labvaleigi īsastuoja [[Latvejis armija|Latvejis armijā]], cereibā byut kara jurists. Itū nūdūmu iztrauceja Latvejis okupaceja [[1940]].godā.

[[1941]].godā, kad suocās [[Trešais reihs|Trešuo reiha]] i [[PSRS]] vaidi, labvaleigi pīsateice latvīšu brūņuotuo spāku vydā, kab ceineitūs pret boļševikim. [[1941]].goda oktobrī 16.Zemgales policejas bataljona vydā beja nūsyuteits iz austrumu fronti kai vada seržants.

1941./1942.goda zīmā pi Holmas ([[Veļikaja]]s krostā) karaveirus apstuoja sorkonuo armeja i jis beja pyrmū reizi sarānuots. Piec izdzeidēšonys beja nūsyuteits iz viersnīku kursim, i piec tūs beigom jis byudams latvīšu legiona leitnants pīsadaleja ceiņuos pi [[Leningrada|Leningradys]], [[Volhova|Volhovys]] purvūs, pi [[Ostrova|Ostrovys]] i Kurzemis kotlā. Vairuok reižu beja sarānuots i sajēme ordiņus.

[[1944]].goda zīmyssvātku ceiņu laikā Kurzemis kotlā, Ancāna vadeituo [[19. īrūču SS grenadīru divizeja|19.divizejis]] ceiņu škola, pi [[Lestene|Lestenis]] stacejas treis dīnu apstuojuma ceiņuos ar kājnīku īrūčim izneicynova 14 padūmu tankus. Par ituos ceinis varūneibu Robertu Ancānu [[1945]].goda janvarī apdovanoja ar vuocu armejis vysaugstū militarū ordini - Bruninīka pakuopis dzeļža krystu.

1945.goda pebralī organizejūt Latvejis tamlaiceiguo vaļdeibu ([[Latvejis nacionaluo komiteja]]) kai vīnu nu delegatim, puorstuovūt legiona 19.divizeju, izaraudzeja arī Robertu Ancānu. Generaļs [[Rudolfs Bangerskis]] jū īcēle par vaļdeibys piļs komandantu. Vaļdeibys byutuve beja paradzāta [[Ēduolis piļs|Ēduolis pilī]]. 

Sastuo Kurzemes lelojā kuovē (1945.goda marts/apreļs), pi [[Blīdene|Blīdenis]] dzeļžaceļa stacejis Ancānu astūtū reizi sarānova. Jis beja nūsyuteits iz [[Līpuoja|Līpuojis]] vaidu slimneicu. 1945.goda 8.maijā ar vuocu minu lellaivu beja izvasts iz Vuoceju. Vaidus beidze kai viersleitnants.

== Dzeive piec vaidim ==
Vuocejā nu suoku dzeivova Bādverishofenē (Badwörishofen), tod Neištatē (Neustadt) i beidzūt [[Augsburga|Augsburgā]]. Neištatē bejis administrators IRO (International Refugee Organization- Vydtautiskuo bāgaļu organizacejā) vaidu invalidu vuiceibys centrā, kur omotus vuicejuos vaira nakai 300 [[Latvīši|latvīšu]] i [[Igauni|igauņu]] vaidu invalidu. [[1950]].godā puorsacēle iz Augsburgu, kur piļdeja Latvīšu komitejis prīškinīka i latvīšu tautys školys (pamatškolys un gimnazejis) riednīka daguojumus. [[1955]].godā [[Hamburga|Hamburgā]] atsajaunoja Latvejis vaidu invalidu apvīneibys dorbs, Ancānu ībolsova par tuos apvīneibys prīškinīku, itū omotu jis piļdeja 15 godus.

1955.godā brauca iz [[ASV]] i dzeivova [[Ņujorka|Ņujorkā]]. Tur struoduoja firmā ''Otis Elevators'' kai tehniskais zeimuotuojs. Aktivi pīsadaleja vaidu veteranu atpyutys centra ''Rota'' i Bruoļu kopu stateibā.

Roberts Ancāns nūmira 1982.goda 1.janvarī Ņujorkā.<ref>''Lacuaniai-70''. Red. J.Kapustāns. Rīga.1999. </ref> Apbedeits Ņujorkys štatā, Katskiļu bruoļu kapūs.

Roberts Ancāns beja studentu korporacejas [[Lacuania]] (nu 1938.g. febraļa) bīdrs.

== Nūruodis ==

{{Nūruodis}}

{{DEFAULTSORT:Ancans, Roberts}}

[[Kategoreja:Zeimeigi Latgolys ļauds]]
[[Kategoreja:Latvīšu legiona viersnīki]]
[[Kategoreja:Latgalīši emigracejā]]

[[en:Roberts Ancāns]]
[[lv:Roberts Ancāns]]
[[pt:Robert Ancans]]
[[ru:Анцанс, Роберт]]
