{{Coord|56|07|48|N|27|09|17|E|display=title}}
[[Fails:Folvarkys staroveru cierkva.jpg|thumb|250px|Foļvarkys cierkva 2011 goda rudinī]]
'''Foļvarkys Nikoļska Pokrova staroveru cierkva''' ({{vol-lv|Foļvarkas Nikoļska Pokrova vecticībnieku baznīca}}) irā staroveru dīvanoms [[Aglyunys nūvods|Aglyunys nūvoda]] [[Kastulinys pogosts|Kastulinys pogostā]]. Atsarūn Foļvarkys solā, taišni Tyvuo azara molā, 2 km nu [[Aglyuna|Aglyunys]]—[[Dagda|Dagdys]] ceļa. Parapejis viersineica Anna Pilipjuka. 2010 gods leita m. 3 dīnā staroveru parapeja nūsvietieja sova dīvanoma 100 godu jubileji, kas iz svātku mišu salaseja vaira kai symts ļaužu. Cierkvys i solys pasauka izacāluse nu vuorda ''foļvark'', kas zeimoj 'puismuiža', kaidās seņuok [[Krīvejis Impereja|Krīvejis Imperejā]] daleja zemis.

== Viesture ==

Foļvarkys staroveru cierkvu suoce stateit 1894 godā, tok dabeidze [[20 godu symts|20 godu symta]] suokūs. Dīvanoma projekta autors bejs arhitekts Venskys, vysys stateibys izmoksys apmoksuojuši par parapejis pazīduotim leidzieklim. Senejūs laikūs cierkvā bejuši 162 obruozi, tok dīvanoms nazcik reižu apzogts (vysuvaira 70 godūs, kod cierkva izlauzta i izlaupeita). Nu viesturiskajim sakralajim prīkšmatim izaglobuojs tik krysts i vīns obruozs „Dīva Šabats”. Vāluok nazcik personeigūs obruozus paduovynuoja dzeraunis dzeivuotuoji, nu jauna iztapuoti 12 apostolu obruozi.

Cierkvys zvonu paduovonuojs Cars [[Nikolajs II]] i tys kolpoj vēļ šudiņ. Ūtrūs pasauļa vaidūs vuocīši gribiejuši nūskryvēt zvonu, tok vītejī staroveri jū nu vuocīšim atpierkuši, atdūdūt vysus sovus puškus i naudu.

== Tekniskuo informaceja ==
Cierkva pastateita iz akmiņu pundamenta nalelā uzkaļneņā azara malē. Kūka kuorms apsists ar goldskalim, nūkruosuots spūdri zylā kruosā. Nikaida leluoka remonta dīvanomā navā bejs nu pastateišonys dīnys.

== Nūruodis ==
* [http://www.zudusilatvija.lv/objects/object/10959/ Foļvarkys staroveru cierkva] Gaisušuo Latveja, Latvejis Nacionaluos bibliotekys projekts

{{DEFAULTSORT:Foļvarkys staroveru cierkva}}

[[Kategoreja:Latgolys staroveru cierkvys]]
[[Kategoreja:Kastulinys pogosts]]
