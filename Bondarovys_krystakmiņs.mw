'''Bondarovys krystakmiņs''' — akmiņs ar krystu [[Pušmycovys pogosts|Pušmycovys pogostā]], senejūs latgalīšu dīvalyugšonys vīta.

Akmiņs irā iz Pušmycovys i [[Zviergzdiņa pogosts|Zviergzdiņa]] pogostu rūbežu, iz vyds Mjakinku solys i nazkodejuo Bondarovys foļvarka. Akmiņs atrūnams, nu Ludzys - Kuorsovys [[Saša|sašys]] grīžūt pa kairai 2,5 km aiz Zviergziņa pagrīzīņa i 0,5 km aiz Selekovys azara, tuoļuok braucūt pa melioratoru pastateitu leļceļu, kurs vad caur Balūžovu da Krystužānu, i piec 2,7 km kruši pasagrīžut pa kairai iz dīnavydu pusi. Leikumā pa lobai atsazaroj leļceļš da Mjakinku (0,5 km).

Bondarovys krystakmiņs pasaukts pa Bondarovys [[Foļvarks|foļvarkam]], kurs nazkod bejs 700 m iz pūstomvokorim nu akmiņa. Akmiņa garums 3,9 m, plotums 1,5 m, stuovonajā, ploskonajā molā (augstums 1,2 m) īkolts krysts. Pa [[Pīstuoškys|pīstuoškim]], pi akmiņa bejuse senejūs latgalīšu dīvalyugšonys vīta. Ap 1900 godu itamā vītā audzs vacs mežs i napatuoļ bejs vēļ ūtrys akmiņs ar īkoltu krystu.

[[Kategoreja:Latvejis lelalkmini]]
