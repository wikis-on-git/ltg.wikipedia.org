'''Strāpposts''' ({{vol-en|pushmail, push-mail, push e-mail}}) — tehnologejis i sistemys, kurys ļaun serverī asūšajā e-posta skreineitē dabuotuos viestulis tiuleņ pat puorsyuteit iz [[Pruottelefons|pruottelefonu]] voi [[Plaukstinīks|plaukstinīku]].

Tradiceigajuos e-posta sistemuos viestule īīt pastinīkserverī i tī gaida, cikom dasaslēgs programa nu lītuotuoja ītaisis (parostai - datora) i puorsavērs, ci navā atguojuse jauna viestule. Programa dasaslādz pastinīkserveram vys par nūstateitu laiku. Ka jauna viestule irā atguojuse da servera, to programa jū puorsasyuta iz posta skreineiti lītuotuoja ītaisē (parostai datorā).

Preteimā, strāpposta sistemuos jauna e-posta viestule serverī nagaida, jei puorsyutoma iz lītuotuoja ītaisi (parostai - [[Plaukstinīks|plaukstinīku]] ci [[Pruottelefons|pruotinīku]]) tamā pošā šaļtī, kod īguojuse pastinīkserverī. Tai tod, strāpposts tur jāgu tūlaik, kod lītuotuoja ītase bez puortraukuma dasaslāguse pi iņterneta i pi pastinīkservera.

Strāpposts dūd vareibu sinhronizēt e-posta skaiteišonu i raksteišonu, kaleņdera i adresinis lītuošonu i datorā, i pruotinīkā. Pīvadumam, puorskaitūt strāpposta viestuli pruotinīkā i piec tuo verūtīs e-posta datorā, tei viestule automatiskai byus atzeimuota kai puorskaiteita. Cyts pīvadums - ar pruotinīku sovā kaleņderī īrokstūt jaunu sasatikšonu, piečuok jei redzēsīs kai īraksteita kaleņderī i datorā (itei sinhronizaceja nūteik serverī).

Strāpposts vaira vēļ nūdareigs organizaceju dorbā, kod svareigai cīši dreiži meitīs viestulem, par reizi dazynuot pošu jaunuokū informaceju, sadarynuot dīnysparādu ar kolegom i kūpeigai planavuot sasatikšonys i tt.

[[Kategoreja:Telekomunikacejis]]

[[bg:Push e-mail]]
[[en:Push email]]
[[fi:Push Email]]
[[fr:Push mail]]
[[id:Push e-mail]]
[[it:Push email]]
[[ja:プッシュ型電子メール]]
[[lt:Aktyvusis elektroninis paštas]]
[[nl:Push e-mail]]
[[no:Push e-post]]
[[pl:Push e-mail]]
[[ro:Push e-mail]]
[[ta:தள்ளு மின்னஞ்சல்]]
[[ur:دھکا برقی خط]]
[[zh:Push Mail]]
