:''Najaukt ar [[Latvejis karūgs|Latvejis karūgu]], kurs radeits, izlītojūt senejūs latgaļu karūga vuordysku aprakstejumu Livonejis Atskonu kronikā.''
[[Fails:Latgalian flag.jpg|thumb|200px|Latgalīšu karūgs (apstyprynuots "Latgolys Saeimā" 2010 g.)]] 
[[Fails:Karugs Muzykys Skrytuli.jpg|thumb|150px|Latgalīšu karūgs latgalīšu jaunuos muzykys festivalī "Muzykys skrytuļs" Leiksnā 2011 godā.]]
'''Latgalīšu karūgs''' — nu 16 godusymta zynomuo [[Latgolys gerbs|Latgolys gerba]] (bolts grifs iz sorkona fona) myuslaiceigs izpiļdejums iz Latvejis vaļstiskuo karūga samārā izlykalātu latgalīšim soveiguos tymsai zyluos i boltuos kruosys streipu fona. 

Gerbs ar boltu grifu iz sorkona fona kai Latgolys (Infļaņtejis) gerbs lītuots nu 16 godusymta da 1921 godam, cikom Latvejis vaļsteiba oficialai naapstyprynuoja cytaida Latgolys gerba, kurs izaškir nu viesturiskuo. Zyluo kruosa latgalīšu karūgā simbolizej senejūs latgaļu kulturu vylnainis, Latgolys azarus i upis, naktineicu i lynu zīdus. Kruosu streipu samārs izlītuots taids pats kai Latvejis vaļsteibys karūgā, līvu karūgā i Sielejis karūgā, tai simbolizejūt Latvejis regionalūs kulturu vīneibu.

Latgalīšu karūgs apstyprynuots latgalīšu pīstuoveibys organizacejā "Latgolys Saeima" [[Rēzne|Rēznē]] 2010 godā, īsvieteits [[Aglyuna|Aglyunā]] 2011 godā. Latgolys planavuošonys regiona raisteibys padūme 2011 godā suokuse sarunys ar Latvejis Heraļdikys komiseju ap latgalīšu karūga apstyprynuošonu i par Latgolys regiona karūgu. 

== Verīs taipoš ==
* [[Latgalīšu himna]]
* [[Latgolys gerbs]]

== Uorejuos nūruodis ==
* [http://rubon.eu/index.php?option=com_content&view=article&id=10&Itemid=10 Simbolika] 
* [http://lakuga.lv/posts/latgalisu-karugs-imanta-dina-bahmatus "Latgalīšu kulturys gazeta" ap latgalīšu karūgu] 

[[Kategoreja:Latgolys simboli|Karūgs]]
