:''Najaukt ar [[Latvejis karūgs|Latvejis karūgu]], kurs radeits, izlītojūt senejūs latgalīšu (senejūs latgaļu) karūga vuordysku aprakstejumu Livonejis Atskonu kronikā.''
[[Fails:Flag of Latgale.svg|thumb|200px|Latgalīšu karūgs (apstyprynuots "Latgolys Saeimā" 2010 g.)]] 

'''Latgolys karūgs''' aba '''latgaļu karūgs,''' aba '''latgalīšu karūgs''' (baļtīšu: ''Latgales karogs,'' ''latgaliešu karogs, latgaļu karogs'', anglīšu: ''Latgalian flag, flag of Latgola, flag of Latgalians'', krīvu: ''латгальский флаг, флаг''  ''Латгалии,'' ''флаг латгальцев'') —  nu 16 godusymta zynomuo [[Latgolys gerbs|Latgolys gerba]] (bolts grifs iz sorkona fona) myuslaiceigs izpiļdejums iz Latvejis vaļstiskuo karūga samārā izlykalātu latgalīšim soveiguos tymsai zyluos i boltuos kruosys streipu fona. 

Karūgā radzamais gerbs ar boltu grifu iz sorkona fona kai [[Latgolys gerbs|Latgolys (Infļaņtejis) gerbs]] lītuots nu 16 godusymta da 1921 godam, cikom Reigā oficialai naapstyprynuoja cytaida [[Latgolys gerbs|Latgolys gerba]] , kurs izaškir nu viesturiskuo. Zyluo kruosa latgalīšu karūgā simbolizej senejūs latgalīšu muokslu (mieļu vylnainis), Latgolys azarus i upis, naktineicu zīdus i lynazīdus. Kruosu streipu samārs izlītuots taids pat kai Latvejis vaļsteibys karūgā, līvu karūgā i Sielejis karūgā, tai simbolizejūt Latvejis regionalūs kulturu vīneibu. Pa heraļdikys princypim, praktikā varams lītuot i zylai-boltai-zyluo latgalīšu karūga variaceju bez grifa.

Latgalīšu karūgs apstyprynuots latgalīšu pīstuoveibys organizacejā "Latgolys Saeima" [[Rēzne|Rēznē]] 2010 godā, īsvieteits [[Aglyuna|Aglyunā]] 2011 godā. Latgolys planavuošonys regiona raisteibys padūme 2011 godā suokuse sarunys ar Latvejis Heraļdikys komiseju ap latgalīšu karūga apstyprynuošonu taipoš par Latgolys regiona karūgu. 


== Verīs taipoš ==
* [[Latgolys himnys]]
* [[Latgolys gerbs]]

== Uorejuos nūruodis ==
* [http://rubon.eu/index.php?option=com_content&view=article&id=10&Itemid=10 Simbolika] 
* [http://lakuga.lv/posts/latgalisu-karugs-imanta-dina-bahmatus "Latgalīšu kulturys gazeta" ap latgalīšu karūgu] 

[[Kategoreja:Latgolys simboli|Karūgs]]
