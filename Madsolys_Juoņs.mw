'''Madsolys Juoņs''' (eistyn. vuords ''Juoņs Ludbuoržs'', 1913 — 1975) — poets, rakstinīks, vīns nu pošu pazeistamūs latgaļu liriku.

Dzims 1975 g. oktobra 13 d. Nautrānu (niule Mežvydu) pogosta Gryudinīšu solā. Vuicejīs Mežvydu pamatškolā, beidzs Aglyunys gimnazejā, Jelgovys školuotuoju institutā. Studiejs Latvejis vaļstiskajā universitetā (niule - Latvejis universitets) filologejis specialitetā. Darejs nazcik Latgolys i Zemgalis školuos.

Rakstejs dzeivuļus, stuoškus, pjesys, baladis, fabulys. Radē golvonī motivi - tāvaine i mīleiba. Poezejis lasejums ''Lynu zīdi'' (1943, ūtrais laidīņs 1993), stuošku lasejums ''Austrys zemē'' ("Ausmas zemē", 1944). Daudzi poezejis drukavuots rakstīņu lasejumā ''Olūts'', latgaļu periodikā.

Mežvydūs zynoms pīstuoškys ap poeta sagvuorda ciļmi. Napatuoļ nu juo dzymtuos sātys asūte vīta, pasaukta par "Madsolu" deļ tuo, ka J. Ludbuorža vaciukam tī vadūt nu rotu izsleidiejuse i sasatrīkšuse mads buca.

Mirs Aucis nūvoda Ukru pogostā 1975 februara 26 d., paglobuots Ukru pogosta Nesaulis kopūs.
