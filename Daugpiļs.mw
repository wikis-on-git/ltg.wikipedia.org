{{Infoskreine Latvejis mīsts
| pasauka                = Daugpiļs
| mīsta_tips =Republikys mīsts
| atvaiga_pasauka        = Dvinsk 1912.jpg
| atvaiga_aprakstejums   = Daugpiļs 1912 godā (autors: Prokudins-Gorskis)
| gerba_atvaigs          = Coat of arms of Daugavpils.svg
| gerba_pasauka          = Daugpiļs gerbs
| gerba_plotums          = 80px
| karūga_atvaigs         = Flag of Daugavpils.svg
| karūga_pasauka         = Daugpiļs karūgs
| karūga_plotums         = 160px
| koordinatu_zemislopa   = Latveja
| latd  = 55 | latm  = 52 | lats  = 30 | latNS  = N
| longd = 26 | longm = 32 | longs = 08 | longEW = E
| pluots                 = 72,5
| dzeivuotuoji_gods      = 2016
| dzeivuotuoju_skaits    = 95467
| bīzeiba                = 1317,1
| viesturiskuos_pasaukys = 
| cytys_pasaukys         = 
| īstateits              = 1275
| mīsta_tīseibys         = 1582
| posta_iņdeksi          = LV-54(01-65)
| teiklavīta             = www.daugavpils.lv
}}

'''Daugpiļs''' ({{vol-lv|Daugavpils}}) — mīsts [[Latgola|Latgolys]] dīnavydūs pi [[Daugova|Daugovys]]. Pats lelais mīsts Latgolā, ūtrais pa lelumam mīsts (piec [[Reiga|Reigys]]) Latvejis Republikā. Latgolys regiona ekonomiskais i vuiceibys centrys, vīns nu diveju (sūpluok [[Rēzne|Rēznis]]) golvonūs Latgolys kulturys centru, [[Daugpiļs nūvods|Daugpiļs nūvoda]] administrativais centrys.

== Pasaukys ==
'''Daugpiļs''' — vītejuos baltu volūduos ([[Latgaļu volūda|latgaļu]], [[Lītaunīku volūda|lītaunīku]]) tradiceigai lītuota senejuo mīsta pasauka. 

'''Dynaburgs''' — Daugpiļs mīsta oficialuo pasauka nu XIII da XIX g., cālusēs nu [[Vuocīšu volūda|vuocīšu volūdys]].

Ar vuordu ''Dünaburg'' [[Vuocīšu volūda|vuocīšu volūdā]] viesturis olūtūs suokta apzeimuot myurine [[Dynaburga piļs|piļs]], kuru Livonejis ordyna magistrys Ernsts fon Ratsenbergs (''Ernst von Ratsenberg'') 1275 g. pastateja latgaļu piļs Naujinis vītā i kuru īskaita par Daugpiļs mīsta suokom.

Dynaburga vuords vuocīšu volūdā, taipoš cytuos volūduos ({{Vol-pl|Dyneburg}}, {{Vol-ru|Динабург}}) Daugpilei apzeimuot oficialai lītuots da poš 1893 g., kod [[Cars|cara]] vaļdeiba mīsta puorsauce par ''Dvinsku'' (''Двинск''), a runuvolūdā – vēļ i XX gs. suokuos.

'''Borisoglebskys''' ({{Vol-ru|Борисоглебск}}) — laiceiguo Daugpiļs pasauka nu 1656 da 1667 g.

Daugpiļs tai puorsauce piec tuo, kod 1656 g. jū aizjēme Krīvejis [[cars]] [[Aleksejs Mihailovičs]]. 1667 g. [[Krīveja]] atdeve Daugpili atpakaļ [[Puoleja]]i, i mīstam otkon atjaunynuota pyrma tuo bejušuo pasauka  – ''Dynaburgs'' ([[Puoļu volūda|puoļu]] ''Dyneburg'' nu [[Vuocīšu volūda|vuocīšu]] ''Dünaburg'').
<br>
<br>
'''Cytys pasaukys''':<br>
Oficialuo pasauka [[Latvīšu volūda|latvīšu volūdā]] – ''Daugavpils''.

Pasauka cytuos volūduos:
* {{Vol-ltg|Daugpiļs}}
* {{Vol-ltg| (poetiskuo pasauka) Dveiņuva}}
* {{Vol-lt|Daugpilis}}
* {{Vol-ru|Даугавпилс}}, ''Двинск''
* [[Boltkrīvu volūda|boltkrīvu]]: ''Даўгаўпілс; Дзвінск''
* {{Vol-pl|Daugavpils}}, ''Dyneburg''
* {{Vol-de|Daugavpils}}, ''Dünaburg''
* {{Vol-et|Väinalinn}}
* [[Suomu volūda|suomu]]: ''Väinänlinna''

Viesturiskuos i sūpluokuos pasaukys:
* [[Jidišs|jidišā]] — ''דענענבורג'' (''Denenburg'')
* [[Krīvu volūda|krīvu]] — ''Борисоглебск''
* [[wp/baltg/Puoļu volūda|puoļu]] — ''Dźwińsk; Dzwinów''

== Geografeja ==


=== Vīta i reļjefs ===
Daugpiļs irā Latgolys dīnavydūs, pi leluokuos Latgolys upis — Daugovys, natuoļ nu [[Lītova|Lītovys]] i [[Boltkrīveja|Boltkrīvejis]] rūbežu. 

Daugpiļs geografiskuos koordinatys:
* 55° 53′ 0″ N (55,883333° N), 26° 32′ 0″ E (26,533333° E)

Atostumi nu Daugpiļs:
* Lītovys rūbežs – 25 km;
* Boltkrīvejis rūbežs – 33 km;
* [[Aglyuna]] — 52 km; 
* [[Preili]] — 58 km;
* [[Leivuons]] — 61 km;
* [[Rēzne]] — 90 km;
* [[Krīveja|Krīvejis]] rūbežs — 120 km;
* [[Viļne]] — 214 km;
* Viļnis gaisūsta — 219 km;
* [[Reiga]] — 229 km;
* Reigys gaisūsta — 232 km;
* [[Minskys]] — 250 km;
* [[Vicebskys]] — 250 km;
* [[Pīterpiļs]] — 538 km;
* [[Moskova]] — 845 km.


===Daugpiļs azari===

Daugpiļs mīsta teritorejā 12 azaru:
<br>
{|class="standard"
|&nbsp;Pasauka latgaliskai&nbsp;||&nbsp;Pasauka latvyskai&nbsp;||&nbsp;Pasauka krīvyskai&nbsp;
|--
|[[Bezdibiņs]]||''Bezdonkas''||''Бездонка''
|--
|[[Gubaiņs]]||''Gubiščes''||''Губище''
|--
|[[Lelais Trejkuorts]]||''Lielais Trijkārtu''||''Большой Трикарт''
|--
|[[Mozais Trejkuorts]]||''Mazais Trijkārtu''||''Малый Трикарт''
|--
|[[Puļvierņs]]||''Porohovas''||''Пороховка (Порохня)''
|--
|[[Pluociņs]]||''Plotičku (Platinkas)''||''Плотичка''
|--
|[[Stropāks]]||''Stropiņš''||''Стропак''
|--
|[[Stropeica]]||''Mazais Stropu''||''Стропица''
|--
|[[Strops]]||''Lielais Stropu''||'' Строп (Cтропское)''
|--
|[[Šyuņs]]||''Šūņu (Šuņezers)''||''Шуня (Шунька)''
|--
|[[Tryudiņs]]||''Torfjankas''||''Торфянка''
|--
|[[Žygrys]]||''Zirgezers''||''Жигры (Лошадиное)''
|--
|}
<br>

===Daugpiļs upis===

Daugpiļs mīsta teritorejā 5 upis:
<br>
{|class="standard"
|&nbsp;Pasauka latgaliskai&nbsp;||&nbsp;Pasauka latvyskai&nbsp;||&nbsp;Pasauka krīvyskai&nbsp;
|--
|[[Daugova]]||''Daugava''||''Двина (Даугава)''
|--
|[[Laucasa]]||''Laucesa''||''Лавцеса''
|--
|[[Malnupe]]||''Čornaja (Melnupe)''||''Чёрная''
|--
|[[Sylupe]]||''Meļņička (Silupe)''||''Мельничка (Шилупка)''
|--
|[[Šyuneica]]||''Šūņupe (Šuņica)''||''Шуница''
|--
|}
<br>
===Cyti iudini===
{|class="standard"
|&nbsp;Pasauka latgaliskai&nbsp;||&nbsp;Pasauka latvyskai&nbsp;||&nbsp;Pasauka krīvyskai&nbsp;
|--
|[[Esplanadys iudiņture]]||''Esplanādes ūdenskrātuve''||''Водохранилище на Эспланаде''
|--
|[[Paguļānu olūts]]||''Mežciema avots''||''Погулянский родник''
|--
|[[Rugieļu iudiņture]]||''Ruģeļu ūdenskrātuve''||''Ругельское водохранилище''
|--
|[[Rugieļu muorks]]||''Ruģeļu dīķīs''||''Ругельский пруд ''
|--
|[[Stropeicys kanals]]||''Stropu kanāls''||''Канал Cтропица''
|--
|}
<br>

=== Klimats ===
Klimats Daugpilī leidzeigs kai cytur Latgolā i koņtinentaluoks kai cytūs Latvejis regionūs. Vysuzamuokuo Daugpilī registrātuo temperatura beja — 43° C, vysuaugstuokuo +36° C.

== Demografeja ==
=== Dzeivuotuoju skaits ===

{|class="standard"
|&nbsp;Gods&nbsp;||&nbsp;Dzeivuotuoju&nbsp;
|--
|1913 g.||113 048
|--
|1944 g.||14 832
|--
|1947 g.||36 890
|--
|1970 g.||100 431
|-
|1989 g.
|129 000
|--
|2005 g.||108 260
|--
|2016 g.||95 467 
|}
<br>

=== Etniskais sadors ===
Daugpiļs dzeivuotuoju lelumam (>80%) dzymtuo volūda irā krīvu. Kasdīnā krīvyskai runoj na viņ krīvi, a i boltkrīvi, ukraini, puoli, žydi, taipoš lela daļa latgaļu. Cyti latgali kasdīnā runoj latgaliskai voi latvyskai.

Daugpiļs etniskūs latgaļu puorsakrīvuošonu XX godusymtā vadynuoja, nu vīnys pusis, sovetu rusifikacejis politika i lelī krīvvolūdeigūs ļaužu imigracejis māri, nu ūtrys pusis, latvīšu diskriminejūšuo nūstota pret latgaļu kulturu. Itei nūstota atsaroda deļ XX gs. 20-tūs i 30-tūs godu mononacionalizma propagandys, pasastyprynuoja K. Ulmaņa autoritaruo režima laikā i tuoļuojuos da poš XX godusymta beigu.

Nu šudīņdīnys Daugpiļs dzeivuotuoju latgaļu irā apmāram 15% (~16 tyukstūšys), tok latgalisku ciļmi tur labtik leluoks procents daugpilīšu.

== Viesture ==
* '''XII gs.''' — viesturis olūtūs pīmynāta senejūs latgaļu piļs [[Naujine]] (''Novena'').
* '''1275 g.''' — [[Livonejis ordyna magistris]] [[Ernsts fon Ratsenbergs]] (''Ernst von Ratsenberg'') latgaļu piļs Naujinis vītā suoc stateit myurini pili - [[Dynaburgs|Dynaburgu]] (''Dünaburg''). Itū godu īskaita par Daugpiļs mīsta īstateišonys godu.
* '''1277 g.''' — [[Lītaunīki|lītaunīku]] [[kunigaikštis]] [[Traideņs]] (''Traidenis'') kreit viersā Dynaburgam.
* '''1312 g.''' — lītaunīki aizjam i iznycynoj Dynaburgu.
* '''1313 g.''' — Livonejis ordyna magistrys [[Gerhards fon Jorke]]  (''Gerhard von Jorke'') atjaunynoj Dynaburgu. 
* '''1403 g.''' — lītaunīku kunigaikštis [[Vītauts]] (''Vytautas'') kreit viersā Dynaburgam i jū iznycynoj. [[Vuocīši|Vuocīšu]] [[Brūninīks|brūninīki]] atdaboj piļs i jū atjaunynoj.
* '''1418 g.''' — lītaunīku kunigaikštis Vītauts otkon kreit viersā Dynaburgam i jū nūdadzynoj.
* '''1481 g.''' — [[Krīveja|Krīvejis]] [[kunigaits]] [[Ivans III]] aizjam Dynaburgu i jū iznycynoj.
* '''1559 g.''' — Dynaburgu par 700 000 [[Daļders|daļderu]] īmej [[Puoleja|Puolejis]] [[Kieneņš|kieneņam]] [[Zigizmunds II Augusts|Zigizmundam II Augustam]].
* '''1561 g.''' — Dynaburgs teik par [[Inflaņteja|Inflaņtejis]] centru.
* '''1577 g.''' — [[Ivans Borgais|Ivana Borguo]] vodomi [[Krīvi|krīvu]] karapulki iznycynoj Dynaburgu. Pili atjaunynoj cytā vītā - 18 km zamyn pa Daugovu pi [[Šyuneica|Šyuneicys]] ītakys [[Daugova|Daugovā]].
* '''1582 g.''' — Dynaburgam daškiertys [[Magdeburga tīseibys]] ([[mīsta tīseibys]]).
* '''1625 g.''' — [[Jezuiti|jezuitu]] [[kleštors]] īstota Dynaburgā školu, ite pyrmuo škola [[Latgola|Latgolā]].
* '''1626 g.''' — [[Švedi|švedu]] kieneņš [[Gustavs II Adoļfs]] rauga aizjiems Dynaburgu, a [[Smolenskys|Smolenska]] karaviersinīks [[Aleksandrys Goņsevskis]] nūgrīž [[Viersākritīņs|viersākritīni]].
* '''1656 g.''' — Dynaburgu aizjam [[Krīveja|Krīvejis]] [[cars]] [[Aleksejs Mihailovičs]].
* '''1656-1667 g.''' — Dynaburgu puorsauc vuordā [[Borisoglebskys|''Borisoglebskys'']] (''Борисоглебск'').
* '''1667 g.''' — Krīveja atdūd Dynaburgu Puolejai.
* '''1772 g.''' — Dynaburgu daškir Krīvejai.
* '''1794 g.''' — Kosciuškys sasaceļšonys laikā puoļu sasacāluoji, vodomi generala Oginska, īkreit Dynaburgā i nūdadzynoj jū da pamatu.
* '''1810 g.''' — Dynaburgā pastateita jauna pyrmuos klasis styprūtne, kam Napoleona Bonaparta karapulki īkreit Krīvejā.
* '''1812 g.''' — piec garu ceikstīņu Napoleona armeja aizjam i nūdadzynoj styprūtni.
* '''1813 - 1827 g.''' — styprūtnis stateiba suocama nu jauna.
* '''1826 g.''' — suokts stateit Jaunais Forštats.
* '''1831 g.''' — Greiva daškierta Daugpilei (Vitebska gubernejai), tok par 18 godu deļ nazynomu īmešļu daškierta atpakaļ Kūrzemis gubernejai.
* '''1833-1841 g.''' – pastateita Daugpiļs sorgdamba.
* '''1849 g.''' — Greiva otkon atškierta nu Daugpiļs.
* '''1855 g.''' — Pīterburgā apstyprynoj jaunu Dynaburga raisteibys planu, kurymā paradzāts stateit niulejū Daugpiļs Jaunstateibys (''Новое Строение'') rajonu.
* '''1856 g.''' — Jaunstateibā pastateita dzeļžaceļa vagonu remontdareitova (šudiņ - pasajāmums ''Lokomotivs'').
* '''1858-1861 g.''' — pastateita [[Reigys-Daugpiļs dzeļžaceļš|dzeļžaceļa lineja Reiga-Dynaburgs]] — pyrmais dzeļžaceļš [[Latgola|Latgolā]]
* '''1861 g.''' — atdareita [[Reigys-Daugpiļs dzeļžaceļš|dzeļžaceļa lineja Reiga-Dynaburgs]].
* '''1860-1862 g.''' — caur Dynaburgu stateita dzeļžaceļa lineja Pīterburgs-Varšova.
* '''1893 g.''' — pa Krīvejis imperatora Alaksandra III riedejumam Dynaburga puorsauc vordā ''Dvinsk'' (''Двинск'').
* '''1893 g.''' — pastateita Martina Lutera ļutaru bazneica.
* '''1902 g.''' — pastateita Sv. Marejis katuoļu bazneica.
* '''1905 g.''' — pastateita Borisa i Gleba pravoslavu katedrale.
* '''1920 g.''' — Dvinsku puorsauc vuordā ''Daugavpils'' — ite senejuo latgaļu pasauka, damāruota latvīšu volūdai.
* '''1935 g.''' — atdareits tylts nu Daugpiļs iz Greivu — pyrmais Baļtejis vaļsteibuos tārauda tylts. 
* '''1937 g.''' — pastateits Vīneibys noms.
* '''1953 g.''' — Greivu otkon daškir Daugpilei.
* '''1959 g.''' — centrā pastateits pyrmais Daugpilī pīcstuoviņs kuorms.
* '''1959 g.''' — īstateita Kimiskuos škīznys taiseitova, jei pasadora par vysuleluokū taiseitovu Latvejis SSR teritorejā. 
* '''1961 g.''' — aizsuokta Daugpiļs Kryžu rajona stateiba. 
* '''1965 g.''' — Esplanada rajonā pastateits pyrmais Daugpilī deveņstuoviņs kuorms.
* '''1989 g.''' — dabeigts stateit Vīneibys tylts.

== Daugpiļs mīsta dalis ==
Pa [[Daugova|Daugovys]] lobajai molai izalikaliejušys itaidys mīstadalis:
{|class="standard"
|'''&nbsp;Pasauka latgaliskai&nbsp;'''||'''&nbsp;Pasauka latvyskai&nbsp;'''||'''&nbsp;Pasauka krīvyskai&nbsp;'''
|--
|[[Azarmale]]||''Ezermala''||''Эзермала''
|--
|[[Centris (Daugpiļs)|Centris]]||''Centrs''||''Центр''
|--
|[[Čerepova]]||''Čerepova''||''Черепово''
|--
|[[Dzeļzine]]||''Dzelzceļnieks''||''Железка''
|--
|[[Dzyntari]]||''Dzintari''||''Дзинтари''
|--
|[[Esplanada]]||''Esplanāde''||''Эспланада''
|--
|[[Gajoks]]||''Gajoks''||''Гаёк''
|--
|[[Jaunraipole]]||''Jaunā Forštate''||''Первомайка''
|--
|[[Jaunstate]]||''Jaunbūve''||''Новостройка''
|--
|[[Jaunstropi]]||''Jaunstropi''||''Новые Стропы''
|--
|[[Kimeja]]||''Ķīmija''||''Химия''
|--
|[[Kryžauka]]||''Križi''||''Крыжи''
|--
|[[Mozstropi]]||''Mazstropi''||''Малые Стропы''
|--
|[[Paguļāni]]||''Mežciems''||''Погулянка''
|--
|[[Raipole]]||''Vecā Forštate''||''Старый Форштадт''
|--
|[[Rugieli]]||''Ruģeļi''||''Ругели''
|--
|[[Styprūtne]]||''Cietoksnis''||''Крепость''
|--
|[[Vacstropi]]||''Vestropi''||''Старые Стропы''
|--
|[[Vydsguļāni]]||''Viduspoguļanka''||''Средняя Погулянка''
|--
|[[Vyzbuli]]||''Vizbuļi''||''Визбули''
|}
<br>
Pa [[Daugova|Daugovys]] kairajai molai izalikaliejušys itaidys mīstadalis:
{|class="standard"
|'''&nbsp;Pasauka latgaliskai&nbsp;'''||'''&nbsp;Pasauka latvyskai&nbsp;'''||'''&nbsp;Pasauka krīvyskai&nbsp;'''
|--
|[[Greiva]]||''Grīva''||''Грива''
|--
|[[Judauka]]||''Judovka''||''Юдовка''
|--
|[[Kalkuni (Daugpiļs)|Kalkuni]]||''Kalkūni''||''Калкуны''
|--
|[[Liginiškys]]||''Liginišķi''||''Лигинишки''
|--
|[[Niderkuni]]||''Nīderkūni''||''Нидеркуны''
|}

== Slavvītys ==
Arhitekturys pīminiekli:
* [[Daugpiļs styprūtne|Daugpiļs styprūtne]]
* [[Daugpiļs Dīvamuotis bazneica|Jumprovys Marejis (Dīvamuotis) bezvaineiguos ījimšonys Romys katuoļu bazneica]]
* [[Daugpiļs Sv. Pītera i Puovula bazneica|Sv. Pītera i Puovula Romys katuoļu bazneica]]
* [[Daugpiļs Martina Lutera bazneica|Martina Lutera evaņgeliskuo ļutaryskuo bazneica]]
* [[Daugpiļs Borisa i Gleba katedrale|Borisa i Gleba pravoslavu katedrale]]
* [[Daugpiļs Aleksandra Nevska bazneica|Aleksandra Nevska pravoslavu bazneica]]
* [[Daugpiļs Dīvamuotis gluobis bazneica|Dīvamuotis gluobis pravoslavu bazneica]]
* [[Daugpiļs sinagoga]]
* [[Daugpiļs nūvodtēmis i muokslys muzejs|Daugpiļs nūvodtēmis i muokslys muzeja]] [[kuorms]], [[jugendstiļs]]
* [[Vīneibys noms]]

Vuiceibys i kulturys īstatis:
* [[Daugpiļs universitets]]
* [[Daugpiļs teatris]]
* [[Daugpiļs nūvodtēmis i muokslys muzejs]]

Sporta īstatis:
* [[Daugpiļs ladshale]]

== Partnermīsti ==
{| class="wikitable" style="margin: 1em auto 1em auto"
| [[Fails:Flag of Denmark.svg|25x15px|Daneja]] Haderslevs, [[Daneja]]- nu 1993 g.
| [[Fails:Flag of Poland.svg|25x15px|Puoleja]] Radoms, [[Puoleja]] - nu 1993 g.
| [[Fails:Flag of Russia.svg|25x15px|Krīveja]] Naro-Fominskys, [[Krīveja]] — nu 1997 g.
| [[Fails:Flag of Italy.svg|25x15px|Italeja]] Ferara, [[Italeja]] — nu 1998 g.
|-
| [[Fails:Flag of Sweden.svg|25x15px|Švedeja]] Motala, [[Švedeja]] — nu 1998 g.
| [[Fails:Flag of Belarus.svg|25x15px|Boltkrīveja]] [[Vicebskys]], [[Boltkrīveja]] — nu 1998 g.
| [[Fails:Flag of Israel.svg|25x15px|Izraeļs]] Ramla, [[Izraeļs]] — nu 2003 g.
| [[Fails:Flag of the People's Republic of China.svg|25x15px|Kineja]] Harbins, [[Kineja]] — nu 2003 g.
|-
| [[Fails:Flag of Russia.svg|25x15px|Krīveja]] [[Pīterpiļs]], [[Krīveja]] — nu 2004 g.
| [[Fails:Flag of Lithuania.svg|25x15px|Lītova]] [[Paneviežs]], [[Lītova]] — nu 2004 g.
| [[Fails:Flag of Ukraine.svg|25x15px|Ukraina]] Harkovs, [[Ukraina]] — nu 2008 g.
|}

== Nūvodnīki ==
Daugpilī dzymuši:
* [[Rihards Eigims|Eigims Rihards]] — zeimeigs Latgolys politiks
* [[Gžegožs Fiteļbergs|Fiteļbergs Gžegožs]]  (''Grzegorz Fitelberg'') — puoļu dirigents i komponists, ''[[Mlada Polska]]'' bīdrys
* [[Abrahams Izāks Kuks|Kuks Abrahams Izāks]] ('''אברהם יצחק הכהן קוק''') — pyrmais [[Aškenazi|aškenazu]] golvonais [[rabins]] [[Britu Palestins|Britu Palestinā]]
* [[Vaļds Lauskys|Lauskys Vaļds]] — zeimeigs Latgolys politiks
* [[Solomons Mihoelss|Mihoelss Salomons]] ('''שלמה מיכאָעלס''', ''Соломон Михайлович Михоэлс'') — žydu teatra režisors
* [[Vladislavs Ragiņs|Ragiņs Vladidslavs]] (''Władysław Raginis'') — Puolejis 2 pasauļa kara varūņs (''Virtuti Militari'')
* [[Marks Rotko|Rotko Marks]] (''Mark Rothko'') — pasaulī izslivs tapātuojs, [[Abstraktais ekspresionizmys|abstraktuo ekspresionizma]] klasiks
* [[Aļfreds Rubiks|Rubiks Aļfreds]] — Latvejis viesturē zeimeigs politiks
* [[Uļjana Semjonova|Semjonova Uļjana]] — izslyvuse [[Basketbols|basketboliste]]
* [[Stanislavs Svanevičs|Svanevičs Stanislavs]] (''Stanisław Swianiewicz'') — puoļu ekonomists i viesturnīks

Dzymuši cytur, Daugpilī vuicejušīs, dzeivuojuši, darejuši:
* [[Eliezers Ben-Jehuda|Ben-Jehuda Eliezers]] ('''אֱלִיעֶזֶר בֶּן־יְהוּדָה''') — myuslaiceiguos žydu volūdys (vaļstiskuos volūdys Izraelī) atjaunynuotuojs
* [[Raiņs]] — vysuzeimeguokais latvīšu ailinīks, rakstejs i latgaliskai
* [[Anna Rancāne|Rancāne Anna]] — ailineica, vīna nu vysulobuokūs latgaļu liriku
* [[Valereja Seile|Seile Valereja]] — latgaļu vuiceibys dareituoja, Latgolys vuiceibys raisteibys vadynuotuoja

== Galereja ==
<gallery>
File:Dvinsk 1912.jpg|Daugpiļs 1912 godā
File:Downtown Daugavpils (Dvinsk) early 20th century.jpg|Daugpiļs 20 godusymta suokuos
File:Daugavpils Immaculate Conception Roman Catholic Church.jpg|Daugpiļs Jaunovys Marejis bezvaineiguos ījimšonys Romys katuoļu bazneica
File:Centra baznīca.jpg|Daugpiļs. Vierīņs iz [[Daugpiļs Sv. Pītera i Puovula bazneica|Sv. Pītera i Puovula Romys katuoļu bazneicys]]
File:Saules iela 55 (Daugavpils).jpg|Jugendstiļa arhitektura Daugpilī
File:Daugavpils University square.jpg|Daugpiļs Universiteta laukums
File:Daugavpils railway station4 LV.JPG|Daugpiļs stacejis kuorms
File:Daugavpils road view1 LV.jpg|Daugpiļs tramvajs.
</gallery>

== Teiklavītys ==
* http://www.flashearth.com/?lat=55.883333&lon=26.533333&z=15&r=0&src=ggl
* http://maps.google.com/maps?ie=UTF8&z=11&ll=55.897261,26.572495&spn=0.260252,0.63858&t=h&om=1
* http://tools.wikimedia.de/~magnus/geo/geohack.php?params=55_53_N_26_32_E_region:LV_type:city
* http://www.mapsengine.com/daugavpils/?lang=1&dl=

{{Nadabeigts rakstīņs}}
{{Commonscat}}
{{Latvejis mīsti}}
{{Latvejis administrativais dalejums}}

[[Kategoreja:Daugpiļs| ]]
[[Kategoreja:Latvejis nūvodu centri]]
[[Kategoreja:Mīsti Latgolā]]
