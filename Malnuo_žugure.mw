{{Infoskreine Taksonomeja
| pasauka                      = Malnuo žugure
| atvaiga_pasauka              = Ciconia nigra 1 (Marek Szczepanek).jpg
| atvaiga_aprakstejums         = 
| pasauļs                      = Dzeivinīki ''(Animalia)''
| tips                         = Hordini ''(Chordata)''
| klase                        = Putni ''(Aves)''
| aiļa                         = Žugurini putni ''(Ciconiidae)''
| saime                        = Žugurini ''(Ciconiidae)''
| giņts                        = Žuguris ''(Ciconia)''
| škira                        = Malnuo žugure ''(Ciconia nigra)''
| ziniskuo_pasauka             = Ciconia nigra
| zemislopys_atvaigs           = Ciconia nigra distr.png
| zemislopys_aprakstejums      = Malnuos žuguris paplateiba pasaulī:
{{legend|#FFA000|vosorys dzeivisvītys}}
{{legend|#3B6FFF|zīmys dzeivisvītys}}
{{legend|#3BA06F|nūtalejuos dzeivisvītys}}
}}
'''Malnuo žugure''' (latiņu: ''Ciconia nigra''; anglīšu: ''Black Stork''; latvīšu: ''Melnais stārķis''; lītaunīku: ''Juodasis gandras'') — žuguriņu (''Ciconiidae'') ailis putnys, vīglai apmonoms pa malnajom spolvom. Augumā drupeit mozuoka kai [[Boltuo žugure]]. Augums 52-58 ceņtimetru augsts, svors vydyskai 3 kilogrami. Golva, koklys, pakakle, auguma viersejuo puse malna ar pazali sorkonu metalisku myrgumu. Kryuteža, spolvys, zamaste i spuornu zamoška bolta. Gnēze, kuojis i ocu gradzyni sorkoni. Maneigs i izsardzeigs putyns, izasorgoj nu cylvāku. Auguma sadors i izavedīņs leidzeigs [[Boltuo žugure|Boltajai žugurei]].

Barūkle vysaida - vardivis, dēlis, sīnakozys, kūrmuli, slīkys, vabalis, iudiņa kustūne i zivs. Cieškuok barūklis meklej i ād vīna.

Iz [[Latveja|Latveju]] atskrīn martā, aprelī, nūskrīn da zīmuošonys vītom Afrikā seņtebrī. Zemeiguokuo [[Latgola|Latgolys]] žuguru zīmuošonys vīta - Etiopeja.

== Pereklis ==
[[Fails:Ciconia nigra 2 (Marek Szczepanek).jpg|left|thumb|250px|Malnuo žugure pļovā]]
[[Fails:Cigogne Noire MHNT.jpg|thumb|'' Ciconia nigra'']]
Bolss kluss, gnēzi klabynoj rešuok kai [[Boltuo žugure]]. Dzeivoj vacūs, tymsūs mežūs i pūrūs, cylvākam gryuši daīmamuos vītuos. Perekli vyn lelu lopukūku viersyunēs, rešuok nūlīktūs zorūs. Perekļu atostumam tam nu tuo vajagbyut na tyvuok kai 6 kilometri. Malnuos žuguris cīši koņservativys i sovu perekli lītoj daudzi godu. [[Latveja|Latvejā]] vysuilguok zynomais pereklis lītuots kūna 57 godu.

== Plidiešona ==
Diej 3-5 boltai pazalis ūlys. Perej 30 dīnu. Žugurāns izīt nu perekļa par 65 dīnys, kod jau izavuicejs skrīt. Puori monogami, atskrīn kūpā i dzeivoj divejūs daudzi godu. Mežogumā malnuos žugures myužs var viļktīs da poš 26 godu. Latvejā kūpeigais malnūs žuguru daudzums 500 — 700 puoru <ref>http://www.birdlife.org/datazone/species/BirdsInEuropeII/BiE2004Sp3830.pdf</ref>.

== Sardzeiba ==
Malnuo žugure [[Latveja|Latvejā]] 2008 gods pavasarī izalaseita par goda putynu. Īīt [[Latveja|Latvejis]] seviški sorgojamūs škiru sarokstā i Latvejis Sorkonajā gruomotā. Žuguris popuļacejai gražejās vacūs mežu izciersšona, vacūs kūku maituošonuos, mikronūlīgtiņu tryukums i urbanizaceja. Nu 1991 gods malnuos žuguris skaitlis [[Latveja|Latvejā]] sasamazynuojs kūna div reizis.

== Verīs taipoš ==
* [[Boltuo žugure]]

== Nūruodis i olūti ==

{{Nūruodis}}
{{Commonscat|Ciconia nigra|Malnuo žugure}}

{{DEFAULTSORT:Malnuo žugure}}

[[Kategoreja:Dzeivinīki]]
