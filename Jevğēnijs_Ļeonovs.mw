[[Fails:Russia-2001-stamp-Yevgeny Leonov.jpg|thumb|2001 goda postmorka ar Jevģēnija Ļeonova portretu.]]
'''Jevğēnijs Ļeonovs''' ([[Krīvu volūda|krīvu]]: ''Евгений Павлович Леонов''; pīdzims 1926 goda [[Rudiņa mieness|rudiņa m.]] 2.d, nūmyrs 1994 goda [[Jaunagods mieness|jaunagoda m.]] 29.d) beja [[PSRS|padūmu]] kina i teatra aktīrs.

== Dzeive ==
Dzimis [[Moskova|Moskovā]], Jevğēnijs Ļeonovs [[Ūtrais Pasauļa Korš|Ūtruo Pasauļa Kora]] laikā ar vysu saimi struodova īrūču i aviacejis ryupneicā. Piec kora beiguom, jis suoka vuiceitīs [[Moskovys Muokslys Teatra skūla|Moskovys Muokslys Teatra skūlā]].<ref>[https://www.culture.ru/persons/1067/evgenii-leonov Леонов Евгений Павлович — биография актера (''krīviski'')].</ref>

== Dorbs ==
Ļeonovs suoka sovu teatra darbeibu ar lūmom vītiejo mārūga teatrūs. Nu 1948 ļeidz 1968 godam jis uzastuoja Konstantina Staņislavska teatrī. Tod jis sešus godus beja Moskovys Vladimira Majakovska teatra aktīrs ļeidz 1974 godā, Ļeonovs puorguoja uz teatri Ļenkom. Tur jis struodova vysu sovu atļikušū teatra karjeru.<ref>[https://www.peoples.ru/art/cinema/actor/leonov/index2.html Великий русский весельчак - peoples.ru (''krīviski'')].</ref>

Aktīra karjera kinā beja cīši darbeiga. Jis jāme daļeibu vaira nakai 100 filmuos, gon kai aktīrs, gon kai lūmu īrunuotuojs. Ļeonova zinuomuokū filmu storpā iraid taidys filmys, kai - [["Veiksmys dženteļmeni" (filma, 1971)|"Veiksmys dženteļmeni"]], [["Rudiņa maratons" (filma, 1979)|"Rudiņa maratons"]], [["Boltkrīvejis staceja" (filma, 1970)|"Boltkrīvejis staceja"]], [["Kin-dza-dza!" (filma, 1986)|"Kin-dza-dza!]], [[Premeja (filma, 1974)|"Premeja"]] i [["Afoņa" (filma, 1975)|"Afoņa"]]. Aktīra talants ļuove Ļeonovam veiksmeigi īzajust gon vīnkuoršu i jautru tālu lūmuos, gon paruodeit sevi drāmys pilnuos filmuos.<ref>[http://www.l-teatr.ru/actor-archive/evgeniy-leonov/ Евгений Леонов - театр Ленком (''krīviski'')].</ref>

== Bolvys i sasnīgumi ==
* 1976 - [[PSRS Vaļsts premeja]] por Vasiļa Potapova lūmu filmā [[Premeja (filma, 1974)|"Premeja"]]
* 1978 - [[PSRS Tautys Skatuvis muokslinīks]]
* 1979 - [[Italeja|itaļīšu]] žurnaļistu premeja por lobuokū veirīšu lūmu [[Venecejis kinofestivalā]] (filma [["Rudiņa maratons" (filma, 1979)|"Rudiņa maratons"]])
* 1986 - [[Ļeņina Ordeņs]]

== Nūruodis i olūti ==
{{nūruodis}}

== Teiklavītys ==
* [https://www.kinopoisk.ru/name/343964/ „Jevğēnijs Ļeonovs” teiklavītā ''kinopoisk.ru'']
* [https://imdb.com/name/nm0503095/ „Jevğēnijs Ļeonovs” teiklavītā ''imdb.com'']

[[Kategoreja:Aktīri]]
