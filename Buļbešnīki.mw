'''Buļbešnīki''' aba '''guļbešnīki''' - olejā vyrti buļbu rutuleiši ar vysaidu piļdejumu, vīns nu latgaļu nacionalū iedīņu.

===Sataiseišonys parāds===
* buļbis
* ūlys
* malnī pypyri
* suoļs
* rapšu oeljs

Piļdejumam:
* cyukys gale ci cyts kas
* tarkavuots sīrs

Zūstei:
* suoleitys sieņs
* *cybuli
* kriejums

Buļbis izvard meikstys. Sameicej ar dukuri voi samaļ galis mašinē. Dalīk ūlys, damat moltūs malnūs pypyru i suoļa, tūlaik samaisa. Nu dabuotuos masys ar rūkom plikšynoj pluocineišus. Jim vyducī līk piļdejumu – stipinenim sagrīztu kapcātu cyukys gali, kurū puorkaisa ar tarkavuotu sīru. Pluocineišu molys sajam kūpā i, viļojūt plaukstēs, formej garonus rutuleišus. Jūs līk vardpūdeņā ar sakarsātu rapšu oleju i vard, cikom rutuleiši teik zeļteitai bryuni i izmaun iz viersu. Gotovūs buļbešnīkus ar putu lizeiku izjam, līk iz sīteņa, kab nūtacātu olejs, tūlaik līk bļūdā i pastota iz plitys molys syltumā. 

Da goldam padūd ar sieņu zūsti: suoleitys sieņs iz peteļnis sacap ar cybulim, iz gola dalīk nazcik lizeiku kriejuma. 

Buļbešnīku piļdejumam vītā galis var izlītuot sīru, bīzapīnu, kuopustus, sieņs.

[[Kategoreja:Latgaļu vyrtuve]]
