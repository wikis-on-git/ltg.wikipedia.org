[[Fails:Coat of Arms of Rēzekne.svg|thumb|180px|Rēznis gerbs]]
'''Rēznis gerbs''' irā [[Rēzne|Rēznis]] mīsta simbols. [[2000 gods]] [[pavasara mieness|pavasara mienesī]] [[Rēznis dūma]] pījama sasprīdumu ap mīsta simbolikys apstyprynuošonu. Deputati nūbolsuoja ap Rēznis gerba variantu, kas beja pījimts Latvejis pyrmuos breivuos vaļsteibys laikā.

== Viesture ==
Tai kai vairuoki apdzeivuotu vītu vacī gerbi nabeja sadareigi ar napavaļdeigys vaļsteibys ideju, [[1923]] godā [[Latveja|Latvejā]] sataisieja sovpateigu heraldikys komiseju. Itymā laikā [[Latgola|Latgolys]] oficialais simbols beja [[grifs]] (iz lobū pusi), kas rūkā tur zūbynu. Tys pots grifs ījama centraluo vītu Rēznis mīsta gerbā, kas tyka pījamts [[1925]] godā. Iz pazyla fona atvaiguots zalta (dzaltons) grifs — senejs mitologisks radejums ar ļova augumu i ereļa spuornim.

== Atvaiguojums ==
Grifs ira miļzeigs, lels i špetnys radejums. [[Mitologeja|Mitologejā]] tys cieški veic zalta sorguotuoja funkcejis. Itys ira vareiguma i dreizuma simbols. Piec heraldikys nūsacejumim grifs atvaiguots ar zūbynu, a Rēznis gerbā zūbynu puormeja iz škīdu [[Latvejis karūgs|Latvejis karūga]] nūdoruos, pastreipojūt mīsta pīdereibu vaļsteibai. Pazylais fons piec heraldikys nūsacejumim zeimoj cālsirdeibu, gūdeigumu, paticeibu i napīmeteigumu.

== Teiklavītys ==
* [http://www.rezekne.lv/index.php?id=105 Rēzeknes simbolika] (latviskai)
* [http://www.ngw.nl/int/lat/rezekne.htm Heraldry of the World] (angliskai)

{{Nadabeigts rakstīņs}}

[[Kategoreja:Latvejis mīstu gerbi]]
[[Kategoreja:Rēzne| Gerbs]]
