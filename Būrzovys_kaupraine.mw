'''Būrzovys kaupraine''' — reļjefa pasacālums, [[Latgolys augstaine|Latgolys augstainis]] [[Pūstumreiti|pūstumreitu]] daļa.

Kauprainis vierss naleidzons, ar izsaceigom pīkaļnem. Lelumu kauprainis aizjam ploskonviersa lelkaupri, kuru viersa augstums 150 – 170 m augšuok [[Jiuru leidzīņs|jiuru leidzīņa]]. Cytur kauprainē pasaceļ morenu kaupri.

Būrzovys kauprainis [[Pamatplīksnis|pamatplīkšni]] irā [[Viersejais devons|viersejuo devona]] [[Daugovys svita|Daugovys svitys]] [[Daugovys svita|Daugovys svitys]] [[Karbonatplīksnis|karbonatplīkšni]], [[dolomiti]], taipoš rati [[Dolomitmergeļs|dolomitmergeļu]] i muola vydkluoški. Iz dīnavydim nu [[Kurja|Kurjis upis]] jū puormej [[Solyspiļs svita|Solyspiļs svitys]] dolomiti, dolomitmergeli i [[Vapnakmiņs|vapnakmini]]. Kauprainē irā vītejuos zeimeibys [[Limnoglacialais muols|limnoglacialuo muola]], [[Žvyrs|žvyra]] i [[smiļkts]] [[Karjers|kajeri]], piec jū izlītuošonys kūna nikur vaira nadoroma teritorejis [[rekuļtivaceja]].

Kaupraine īīt Dīnavydreitu geobotaniskuo apleiciņa pūstumu daļā.
