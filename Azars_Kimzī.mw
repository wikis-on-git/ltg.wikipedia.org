{| border="1" align="right" cellpadding="4" cellspacing="0" width="300" style="margin: 0 0 1em 1em; background: #f9f9f9; border: 1px #aaaaaa solid; border-collapse: collapse; font-size: 95%;"
|+<big>'''Chiemsee'''<br />'''Kimzī azars'''</big>
| colspan="2" align="center" |[[Fails:Chiemsee 322.jpg|alt=|300x300px]]
<small>Skots iz Kimzī azaru</small>
|-
|Vaļsteiba
|[[Fails:Flag_of_Germany.svg|frameless|22x22px]] [[Vuoceja]]
|-
|Nūvods
|[[Bavāreja]]
|-
|Pluots
|79.9 km²
|-
|Krosta ļineja
|63.96 km
|-
|Ļeluokais dziļums
|72.7 metri
|-
|Vidiejais dziļums
|25.6 metri
|-
|Augstums vjl
|518 metri
|-
|}
'''Kimzī''' ({{vol-de|Chiemsee}}) iraid azars [[Vuoceja|Vuocejis]] dīnavydreitūs, [[Bavāreja|Bavārejis]] nūvodā 20 kilometrus nu [[Austreja|Austrejis]] rūbežys i 70 kilometrus nu nūvoda golvmīsta [[Minhene|Minhenis]]. Iz vīnys nu azara solom acarūn [[Herenkimzī piļs]], kura tyka calta Bavārejis [[Bavārejis Karaļiste|karaļa]] [[Ļudvigs II, Bavārejis Karaļs|Ļudviga II]] laikā i tei iraid populars turisma objekts.<ref>[https://www.herrenchiemsee.de/englisch/n_palace/index.htm Herenkimzī piļs teiklavītā herrenchiemsee.de (''angliskai'')]</ref>

== Rašonuos viesture ==
Kai daudzi nūvoda azari, Kimzī roduos [[Ladslaiki|Ladslaiku]] laikā, aptuveni pyrms 10 000 godim, kod tī kusa miļzeigi laduoji. Interesanti, ka suokūtnieji azara plateiba beja treis reizys ļeluoka, bet godsymtu laikā tei samozynovuos dieļ tou, ka azarā ītakūšuos upus pīnas smiļts i akmeņus, kuri po druskai turpinoj samazynuot azara plateibu. Piec prognozem, Kimzī azars varātu piļneibā izzust piec 7—8 tyukstužim godu.<ref>[https://www.chiemsee-schifffahrt.de/en/erlebnisse/der-chiemsee Informaceja por Kimzī azaru (''angliskai'')]</ref>

== Azara solys ==
Iz azara iraid treis golvonuos solys — '''Hereninzeļe''', '''Frauenkimzī''' i '''Krautinzeļe'''. Iz azara ļeluokuos solys Hereninzeļis acarūn [[Herenkimzī piļs]], kura iraid populars turisma objekts. Karaļs [[Ļudvigs II, Bavārejis Karaļs|Ļudvigs II]] beja ļels [[Praņceja|Praņcejis]] karaļa [[Ļudvigs XIV|Ļudviga XIV]] cīneituojs i piļs beja dūmuota, kai [[Versaļis piļs]] mozuokuo bavārīšu verseja.<ref>[https://www.munich.travel/en-gb/pois/lakes-mountains/the-bavarian-versailles Bavārīšu Versaļa | munich.travel (''angliskai'')]</ref> Dieļ karaļa nuovis 1886 godā i ļelojom izmoksom, piļs ceļtnīceiba natyka pabeigta ļeidz golam.

== Nūruodis i olūti ==
{{nūruodis}}

[[Kategoreja:Bavāreja]]
[[Kategoreja:Vuoceja]]
