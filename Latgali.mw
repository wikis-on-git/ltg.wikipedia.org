'''Latgali''' aba '''latgalīši''' – baltu etniskuo grupa, dzeivojūša pa lelumam [[Latveja|Latvejis teritorejā]] i runojūša pa lelumam [[Latgaļu volūda|latgaļu volūdā]]. Izglobuojuse nu senejūs latgaļu puormontuotū kulturu da poš XX godusymtam, tok piec 1917 gods deļ politiskūs spaidu (latvīšu šovinistu i krīvu rusifikatoru realizātuo etnocida) kruši asimiliejusēs – vīna daļa latgaļu īsaliejuse latvīšu nacejis formiešonā, cyta daļa puorsakrīvuojuse. 


== Politiskais statuss ==

Latgaliski rokstūšī i runojūšī latgali parostai<ref>Publikacejis, valeimys runys, škārsteikla dūmu meiti, apklausys, iņtervejis ekspedicejuos i tt.)</ref> sevi īskaita par atseviškys, sovpateigys kulturys pīstuovim i saprūt sovys volūdys izškireibu nu [[Latvīšu volūda|vokorlatvīšu volūdys]]. Tok deļ viesturisku i politisku īmešļu latgaļu kai atseviškys etniskys grupys statuss Latvejā vysod bejs nanūsaceits. Myuslaikūs tī latgali, kurī beiguši latvīšvolūdeiguos  školys<ref>Latvejis vaļsteibys realizātuo etnocida rezultatā vuiceibys latgaļu volūdā Latgolys školuos da golam nūlīgtys 1934 godā i nu tuo laika navā atjaunynuotys.</ref>, parostai politiskā zinē sevi daskaita pi „latvīšu tautys” kai Latvejis vaļstiskū pamatu sataisūšuos „pamatnacejis”. Taidys daskaiteišonys golvonuos īmeslis: 
1) latgaļu saprasme ap latvīšu ideņtiteta nadrūsū i gražeigū stāti krīvu volūdys ekspaņsejis i Krīvejis politiskuo īspaida fonā;
2)„latvīšu” vuorda tradicionaluo damāruošona i vokorlatvīšim, i latgalim; 
3) latgaļu volūdys nalītuošona školu programuos;
4) vokorlatvīšu volūdys vaļstiskais statuss i ar jū sasītais volūdys ekonomiskais prestižs (školā izavuiceitū vokorlatvīšu volūdu latgali saprūt kai paleigu augstuokam dzeivis leidzīņam dasnēgt).
Tamlaikam tī latgali, kurī beiguši krīvvolūdeiguos školys, cieški seve nadaskaita pi „latvīšu tautys”, a viņ pastreipoj sovu etniskū pīdareibu pi Latgolys regiona.
Latvejis vaļsteibys oficialuos institucejis vys ignorej latgaļu volūdys statusa (i kūpā ar jū – latgaļu ideņtiteta pīzeišonys i izglobuošonys) vaicuojumu.[3] Itū ignoriešonys politiku pošeigai izlītoj politiskī spāki, kurī ceikstīs par krīvu volūdys lītuošonys i Krīvejis politiskuo īspaida lelynuošonu Latvejā. Beidamīs nu itūs spāku aktivuma, Latvejis vaļstiskuos volūdu politikys formātuoji niule apmīdz latgaļu vysāciļvieciskū tīseibu iz sovys volūdys vuceišonūs školā.

== Skaits i paplateiba ==

== Volūda i raksteiba ==

== Etnogeneze ==

== Viesture ==


== Nūruodis i olūti ==
{{nūruodis}}
