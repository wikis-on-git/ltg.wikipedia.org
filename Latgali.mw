{{Latvejis mīsts
| pasauka                = Latgali
| atvaiga_pasauka        = Latgalians in 20th - 21st century.png
| atvaiga_aprakstejums   = Latgali XX – XXI godusymtā
}}

'''Latgali''' aba '''latgalīši''' – baltu etniskuo grupa, dzeivojūša pa lelumam [[Latveja|Latvejis]] teritorejā i runojūša pa lelumam [[Latgaļu volūda|latgaļu volūdā]]. Raksteitūs olūtūs (kai ''Let'gola'') pīmynāti jau XI godusymtā. Viesturiskai aizjēme plotuokys teritorejis i aiz šudinejūs Latgolys rūbežu (Drysys, Sebeža, Pītuolovys, [[Modyunis nūvods|Modyunis]], [[Olyuksnys nūvods|Olyuksnys]], Guļbinis, Cāsu, Valkys, Īlyukstis, [[Jākubmīsts|Jākubmīsta]] apleicīnēs), kuramuos niule lelā mārā asimilāti. Pīsadaleja [[latvīšu volūda|vokorlatvīšu aba baļtīšu volūdys]] atsarasšonā. Viesturē tradicionalai saukti par ''latgalim aba latvīšim'' (izškireibā nu kūrzemnīku i zemgalīšu,<br>kurūs da XVII gs. par ''latvīšim'' nasauce). 

Niulejuos Latgolys latgali vysulobuok izglobuojuši nu senejūs latgaļu puormontuotū volūdu i kulturu da poš XX godusymtam, tok piec 1917 gods deļ politiskuos apmīgšonys (latvīšu<br>šovinistu i krīvu rusifikatoru realizātuo etnocida) bejuši padūti krušai asimiļacejai: lela daļa latgaļu par varis īsaliejuse ''latvīšu tautys'' formiešonā, vēļ daļa – puorsakrīvuojuse.

== Pošatmane i statuss ==

Latgaliski rokstūšī i runojūšī latgali sevi parostai<ref>Publikacejis, valeimys runys, škārsteikla dūmu meiti, apklausys, iņtervejis ekspedicejuos i tt.</ref> īskaita par atseviškys, sovpateigys kulturys pīstuovim i saprūt sovys volūdys izškireibu nu [[Latvīšu volūda|vokorlatvīšu aba baļtīšu volūdys]]. Tok deļ viesturisku i politisku īmešļu latgaļu kai baltu etniskuos grupys statuss Latvejis Republikā vysod bejs oficialai nanūsaceits. 

Myuslaikūs tī latgali, kurī beiguši latvīšvolūdeiguos  školys<ref>Latvejis vaļsteibys realizātuo etnocida rezultatā vuiceibys latgaļu volūdā Latgolys školuos da golam nūlīgtys 1934 godā i nu tuo laika navā atjaunynuotys.</ref>, parostai politiskā zinē sevi daskaita pi „latvīšu tautys” kai Latvejis vaļstiskū pamatu sataisūšuos „pamatnacejis”.<ref>Taidys daskaiteišonys golvonuos īmeslis: 
<br> a) saprasme ap latvīšu ideņtiteta nadrūsū i gražeigū stāti krīvu volūdys ekspaņsejis i Krīvejis politiskuo īspaida fonā;
<br> b) „latvīšu” vuorda tradicionaluo damāruošona i vokorlatvīšim (baļtīšim), i latgalim; 
<br> c) latgaļu volūdys nalītuošona školu programuos;
<br> d) vokorlatvīšu (baļtīšu) volūdys vaļstiskais statuss i ar jū sasītais volūdys ekonomiskais prestižs (školā izavuiceitū vokorlatvīšu volūdu latgali saprūt kai paleigu augstuokam dzeivis leidzīņam dasnēgt).</ref> Tamlaikam tī latgali, kurī beiguši krīvvolūdeiguos školys, cieški seve nadaskaita pi „latvīšu tautys”. Jī parostai viņ pastreipoj sovu etniskū pīdareibu Latgolys regionam i iz tīseibu lītuot krīvu volūdu verās caur praktisku īdeveigumu. Taidu pasavierīni vadynoj fakts, ka deļ ideologisku īmešļu (etnocida politikys tradicejis) Latvejis školu programuos īslāgts cīši moz informacejis ap Latgolu i latgalim. 

Latvejis vaļsteibys oficialuos institucejis vys ignorej latgaļu volūdys statusa (i kūpā ar jū – latgaļu ideņtiteta pīzeišonys i izglobuošonys) vaicuojumu.<ref>[http://nra.lv/latvija/politika/34658-latgaliesu-portals-ministrijas-turpina-ignoret-latgaliesu-valodu.htm]</ref> Tys radejs „nūbūrtuo skrytuļa” efektu: vaļsteibys pasivumu latgaļu vaicuojumā pošeigai izlītoj tī politiskī spāki, kurī ceikstīs par krīvu volūdys lītuojuma i Krīvejis politiskuo īspaida palelynuošonu Latvejā. Itaidu prokrīvyskūs spāku darbeibu otkon Latvejis vaļsteibys pīstuovi (volūdu politikys formātuoji) nūruoda kai attaisnuojumu sovam pasivumam i vys tuoļuok nasper nikaidu byutysku sūļu, kab latgaļu diskriminiešona beigtūs. Tuo rezultatā jau vaira kai 20 godu Latvejis Republika apmīdz Latgolys pamatdzeivuotuoju – latgaļu – vysāciļvieciskuos tīseibys iz vareibu vuiceit sovim bārnim sovu volūdu vaļsteibys apmoksuotā školā i dabuot nu vaļsteibys informacejis sovā volūdā.<ref>[http://www.apollo.lv/portal/news/articles/148929], [http://www.ves.lv/article/109634], [http://www.latgaleslaiks.lv/lv/2004/4/23/18623]</ref>

== Skaits i paplateiba ==

== Volūda i raksteiba ==

== Etnonims (pošpasauka) ==

Viesturis olūtūs latgali (''Letgola'') niulejuos Latgolys teritorejā pyrmū reizi pīmynāti XI gs. Nestora krīvu kronikā.<ref>[O. Breidaks] A. Breidaks "Ievads baltu valodniecībā." 1 d., [Daugpiļs], 1998</ref> 

Da XVI godusymtam apzeimīni ''latgaļs'' i ''latvīts'' lītuoti kai sinonimi<ref>Sinonimiskī varianti: ''latgali, letgali, lotgali, leti, lati, lotavi'' i ct.</ref> i par latgalim-latvīšim saukti viņ Daugovys lobuos molys dzeivuotuoji, t. i., tī, kurī beja šudiņdīnys Latgolā i Vydzemē. A Daugovys kairuos molys (niulejuos Kūrzemis i Zemgolys) dzeivuotuoju par latvīšim nasauce.<ref>[O. Breidaks] A. Breidaks "Ievads baltu valodniecībā." 1 d., [Daugpiļs], 1998</ref>

== Etnogeneze ==

== Viesture ==
[[Fails:Latgalu_teritorija.jpg|350px|thumb|Latgaļu vaļstiskī i teritoriskī sataisīni IX - XIII gs. pa nazcik viesturiskajom kartom. Paruodeitys [[Jersika|Jersikys]], [[Kūknuojs (vaļsteiba)|Kūknuoja]], [[Tuolova|Tuolovys]] vaļsteibys.]]

== Nūruodis i olūti ==
{{nūruodis}}
