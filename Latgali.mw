'''Latgali''' aba '''latgalīši''' – baltu etniskuo grupa, dzeivojūša pa lelumam [[Latveja|Latvejis teritorejā]] i runojūša pa lelumam [[Latgaļu volūda|latgaļu volūdā]]. Izglobuojuse nu senejūs latgaļu puormontuotū kulturu da poš XX godusymtam, tok piec 1917 gods deļ politiskuos apmīgšonys (latvīšu šovinistu i krīvu rusifikatoru realizātuo etnocida) kruši asimiliejusēs – vīna daļa latgaļu īsaliejuse latvīšu nacejis formiešonā, cyta daļa puorsakrīvuojuse.

== Pošatmane i statuss ==

Latgaliski rokstūšī i runojūšī latgali parostai<ref>Publikacejis, valeimys runys, škārsteikla dūmu meiti, apklausys, iņtervejis ekspedicejuos i tt.</ref> sevi īskaita par atseviškys, sovpateigys kulturys pīstuovim i saprūt sovys volūdys izškireibu nu [[Latvīšu volūda|vokorlatvīšu aba baļtīšu volūdys]]. Tok deļ viesturisku i politisku īmešļu latgaļu kai baltu etniskuos grupys statuss Latvejā vysod bejs oficialai nanūsaceits. 

Myuslaikūs tī latgali, kurī beiguši latvīšvolūdeiguos  školys<ref>Latvejis vaļsteibys realizātuo etnocida rezultatā vuiceibys latgaļu volūdā Latgolys školuos da golam nūlīgtys 1934 godā i nu tuo laika navā atjaunynuotys.</ref>, parostai politiskā zinē sevi daskaita pi „latvīšu tautys” kai Latvejis vaļstiskū pamatu sataisūšuos „pamatnacejis”. <ref>Taidys daskaiteišonys golvonuos īmeslis: 
<br> a) saprasme ap latvīšu ideņtiteta nadrūsū i gražeigū stāti krīvu volūdys ekspaņsejis i Krīvejis politiskuo īspaida fonā;
<br> b) „latvīšu” vuorda tradicionaluo damāruošona i vokorlatvīšim (baļtīšim), i latgalim; 
<br> c) latgaļu volūdys nalītuošona školu programuos;
<br> d) vokorlatvīšu (baļtīšu) volūdys vaļstiskais statuss i ar jū sasītais volūdys ekonomiskais prestižs (školā izavuiceitū vokorlatvīšu volūdu latgali saprūt kai paleigu augstuokam dzeivis leidzīņam dasnēgt).</ref> Tamlaikam tī latgali, kurī beiguši krīvvolūdeiguos školys, cieški seve nadaskaita pi „latvīšu tautys”. Jī parostai viņ pastreipoj sovu etniskū pīdareibu Latgolys regionam.

Latvejis vaļsteibys oficialuos institucejis vys ignorej latgaļu volūdys statusa (i kūpā ar jū – latgaļu ideņtiteta pīzeišonys i izglobuošonys) vaicuojumu.<ref>[http://nra.lv/latvija/politika/34658-latgaliesu-portals-ministrijas-turpina-ignoret-latgaliesu-valodu.htm]</ref> Tys radejs "nūbūrtuo skrytuļa" efektu: latgaļu vaicuojuma ignoriešonu nu vaļsteibys pusis pošeigai izlītoj tī politiskī spāki, kurī ceikstīs par krīvu volūdys lītuojuma i Krīvejis politiskuo īspaida palelynuošonu Latvejā. Nu itaida prokrīvyskūs spāku aktivuma otkon beistās Latvejis vaļstiskuos volūdu politikys formātuoji, jī beistās spert svareigus sūļus, i rezultatā Latvejis vaļsteiba tuoļuok apmīdz Latgolys pamatdzeivuotuoju - latgaļu vysāciļvieciskū tīseibu iz vareibu vuiceit sovim bārnim sovu volūdu vaļsteibys apmoksuotā školā i dabuot nu vaļsteibys informacejis sovā volūdā. <ref>[http://www.apollo.lv/portal/news/articles/148929], [http://www.ves.lv/article/109634]</ref>

== Skaits i paplateiba ==

== Volūda i raksteiba ==

== Etnogeneze ==

== Viesture ==


== Nūruodis i olūti ==
{{nūruodis}}
