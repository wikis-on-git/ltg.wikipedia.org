[[Fails:Cogul HBreuil.jpg|thumb]]
'''Pyrmaviesture''' (anglīšu: ''prehistory, pre-history''; krīvu: ''предыстория; доисторическая эпоха''; latvīšu ''aizvēsture'') — tradiceigai itai sauc [[Ciļviece|ciļviecis]] viesturis pyrma [[Roksts|roksta]] izguoduošonys. Pa cytam, šudiņ aktualuokam, redzīņam pyrmaviesture irā ciļviecis viesture da [[Agrokultura|agrokulturys]] atsarasšonai. Vēļ irā redzīņs, pa kuram par pyrmaviesturi sauc ciļviecis viesturis da [[Lūms|ļaudeibys lūmu]] atsarasšonai.

Pyrmaviesturis terminu pyrmū reizi izlītuoja [[Praņcīši|praņcīšu]] zininīki (praņciskai ''pré-historique'') XIX gs. suokuos, apraksteidami atradīņus Dīnavydpraņcejis oluos. Ciļviecis pyrmaviesturis tiemej [[arheologeja]], [[paleoantropologeja]] i jūs [[Sūpluokatzare|sūpluokatzaris]].

Deļ tuo, ka pyrmaviesturi vysucieškuok sīn ar roksta atsarasšonu, izškireiguos kulturuos pyrmviesture beigusēs izškireigā laikā, a kurys nakurys kulturys sova roksta net vysā natyka izguoduojušys.

== Sadalejums laikavydūs ==
Tradiceigai pyrmaviesturi dola itaidūs [[Danīši|danīšu]] zininīka K. J. [[Kristians Jirgensens Tomsens|Tomsena]] (C. J. Thomsen) pasūleitūs laikavydūs:

* [[Akmiņlaiki]]:
** [[Paleolits]] (agreimī akmiņlaiki);
** [[Mezolits]] (vydyskī akmiņlaiki);
** [[Neolits]] (vāleimī akmiņlaiki);
* [[Bronzlaiki]];
* [[Dzeļžalaiki]].

Kod nakod izškir vēļ i [[Eneolits|eneolita]] laikavydu.

== Termina i periodizacejis kritika ==
XX godusymtā pyrmaviesturis termina zemeigums sasamazynuoja. Ciļviecis viesturis styngra daleišona laikavydūs da roksta atsarašonai i piec juos suoce naatsataisnuot, vairynojūtīs arheologejis datim ap boguotom kulturom, dzeivuojušom da roksta izguoduošonys i pasaplotūt [[Radejaktivuo datiešona|radejaktivajai datiešonai]], kura ļuove „viesturiskajim laikim“ pasastumt vys tuoļuok puorīsmē. Vīnulaik, „globalizejūtīs“ pasauļa viesturei, dalejums pa roksta izguoduošonai šaļtim davad da absurdiskim dalaidumim. Pīvadumam, itai dolūt, izītu, ka [[Senejais Egipts|Egipts]] viesturiskajūs laikūs īsūļuojs jau 3500 godā pr. m. e., a [[Jaunvineja|Jaungvineja]] – tik XIX godusymtā.

Šudinejai kritikai pavaļdeiga i pa daļai savecejušuo [[Kristians Jirgensens Tomsens|Tomsena]] periodizaceja. Saceisim, [[šumeri|šumeru]] civilizaceja rokstu turēja vēļ pyrma [[Bronzlaiki|bronzlaiku]]. Nu ūtrys pusis, arheologiskī atradīni centralajā [[Anatoleja|Anatolejā]] ([[Turceja|Turcejā]]) ruoda, ka tīnis agreimuo neolita kultura jau muocēja apdareit [[Vars|varu]] (8000 g. pr. m. e.).

[[Kategoreja:Pyrmaviesture| ]]

{{Link GA|es}}
