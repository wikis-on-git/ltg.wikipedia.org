{{Infoskreine Latvejis nūvods
| pasauka                 = Nautrānu pogosts
| zemislopa               = 
| zemislopa2              = 
| zemislopa2_aprakstejums = 
| gerba_atvaigs           = 
| gerba_pasauka           = Nautrānu pogosta gerbs
| gerba_plotums           = <!-- Tik gadīnī, kod napīcīšami nastandarta māri -->
| karūga_atvaigs          = 
| karūga_pasauka          = 
| nūvods                  = Nūvods
| nūvoda_pasauka          = Rēznis nūvods
| centrys                 = Rogouka
| pluots                  = 156,9
| dzeivuotuoju_skaits     = 1310
| dzeivuotuoji_gods       = 2010
| bīzeiba                 = {{#expr: 1310 / 156.9 round 1}}
| īstateits               = 
| likvidets               = 
| teritoriskais_dalejums  = 
| pakaļpīņu_centri        = <!-- Tik gadīnī, kod vaira nakai vīns (nūvoda centrys) -->
| teiklavīta              = <!-- Raksteit tik adresa daļu www.pasauka.xx -->
}}

'''Nautrānu pogosts''' irā [[Rēznis nūvods|Rēznis nūvoda]] teritoriskais padalīņs [[Latgola|Latgolā]]. Atsarūn nūvoda pūstumūs. 1998 godā Nautrānu pogostam daškierts Miglinīku pogosts. Da 1999 godam - Ludzys rajona daļa. Vīna nu vysuzeimeigūs vītu Latgolys kulturviesturē. Nautrānu pogosta centrys - Rogouka.

== Viesture ==
Arheologiskī atradīni Opiņku piliskolnā i VII—XI gs. Laizānu seņkopūs līcynoj, ka ite dzeivuojuse latgaļu moztautys daļa ar labi izraisteitu kulturu. Nu sovys pusis, Salinīku seņkopu atradīni ruoda, ka pyrma tuo ite dzeivuojuse i suomugru moztauta, kura piečuok sasaliejuse ar atguojiejim latgalim.

XVII—XIX godusymtā nūvoda centrys beja Zaļmuiža, kura nu īsuoku pīdarēja grafim Korfim, a piec tyka par Rozenšildu-Paulinu sovumu. Caur muižu guoja Reigys ceļš, kurs saškeire Latgolu ar Reigu.

XIX godusymtā Zaļmuiža tyka par dzimtinīku buntu centru, i vīns nu golvonūs ceikstātuoju par zemnīku tīseibom beja latgaļu atdzimšonys vadynuotuojs, poets Pīters Miglinīks. Kūpā ar Andryvu Jūrdžu, J. Seili, A. Purmalīti, F. Skesteri, V. Leiku jis radeja vīnreizeigu aktivuma formu ceikstīņam pret dzimtinīku apmīgšonu i cariskuos Krīvejis rusifikacejis politiku.

XIX i XX godusymtu meitovuos Zaļmuižys pogosts turēja pošu leluokū skaiteigūs dzeivuotuoju procentu Latgolā. Nautrānu nūvoda kulturapleicei XIX i XX gs. bejuse cīši svareiga role vysā latgaļu kulturā - ite dzymušys, vuicejušuos i darejušys daudzejis latgaļu atdzimšonu vadynuojušys personeibys.

== Geografeja ==
Nautrānu pogosts geografiskai izalikaliejs [[Latgolys augstaine|Latgolys augstainis]] i [[Lubuona leidzonaine|Lubuona leidzonainis]] sadurā, Rēznis nūvoda pūstumreitūs, pi rūbeža ar Bolvu i Kuorsovys nūvodim, Ičys upis leičūs. Viesturiskais Nautrānu nūvods apjam nazkodejū Nautrānu katuoļu parapeju, kuramā īīt tānejais Nautrānu pogosts i daļa tānejūs Mežvydu i Iļžukolna pogostu.

== Dzeivuotuoji ==
===Zeimeigi ļauds===
Nautrānu ci Miglinīku pogostā dzymuši:
* [[Andryvs Jūrdžys|Jūrdžys Andryvs]] - ailinīks, ļaudyskais dareituojs, latgaļu literaturys raisteibys vadynuotuojs
* Miglinīks Pīters - ailinīks, ļaudyskais dareituojs, latgaļu atdzimšonys vadynuotuojs
* Miglinīks Juoņs - pyrmais latgaļu teologejis zineibu doktors
* Platpīrs Aleksandrys - vīns nu pyrmūs latgaļu tauteibys bazneicnīku
* Pujats Juoņs - arciveiskups
* Rancāns Jezups - veiskups i politiks
* [[Nikodems Rancāns|Rancāns Nikodems]] - bazneicnīks, rakstinīks, vuiceibys plateituojs, vīns nu pošu zeimeiguokūs latgaļu ļaudyskūs dareituoju
* Sviklis Andrejs - bazneicnīks
* Sviklis Jezups - bazneicnīks
* [[Juoņs Cybuļskis|Cybuļskis Juoņs]] - kulturviesturnīks, publicists

Dzymuši cytur, Nautrānu apleicīnē vuicejušīs ci darejuši:
* [[Fraņcs Kemps]] - publicists, ailinīks, politiks, vīns nu pošu zeimeiguokūs latgaļu ļaudyskūs dareituoju
* [[Anna Rancāne]] - ailineica, publiciste, [[Latgaļu himna|latgaļu himnys]] vuordu autore

== Teiklavītys ==
* [http://www.rezeknesnovads.lv/ Rēznis nūvoda informativais portals]

{{Rēznis nūvods}}

[[Kategoreja:Nautrānu pogosts| ]]
