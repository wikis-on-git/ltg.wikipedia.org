[[Fails:Napa_Valley_welcome_sign.jpg|thumb|Napys līknis vuortruode]]
[[Fails:Lightmatter_napa_valley_vinyard.jpg|thumb|Vierīņs iz veinūgu suoda Napys līknē]]
'''Napys līkne''' (anglīšu: ''Napa Valley'') — geografiska [[līkne]] [[Napys apleiciņs|Napys apleicinī]], [[San Franciskys leiča rajons|San Franciskys leiča rajonā]] ([[Kaliforneja|Kalifornejā]], ASV) i jamā asūšuo teritoreja, pasaulī pazeistama kai [[ASV]] vysuzemeigais veinūgu audziešonys i [[Veindareiba|veindareibys]] regions.

Veinūgu audziešona Napys līknē suokusēs 19 godusymta 50-tajūs godūs i deļ vieleigūs geografiskūs, geologiskūs, klimatiskūs apstuokļu dreiži raistejusēs. Šudiņ Napys līkne tur vaira kai 340 veinaudzātovu, jamuos audzej "Cabernet Sauvignon", "Chardonnay", "Pinot Noir", "Merlot", "Zinfandel" i cytys nūmīļuotys veinūgu atmejis. Kuri nakuri veindari pīgatavej veinu tik i viņ nu Napys līknis veinūgu, cyti maisa līknis nūaugu ar apleicejūs kolnūs augušajom veinūgom.

Napys līkne vīnulaik irā izsliviejs turizma centrys. Pasaprīcuotu ap skaistajim dobys vierīnim, pasabyutu veinūgu suodūs i nūraudzeitu breineiguo veina kas gods ite atcīmoj ap 4,7 milijoni turistu. 

[[Fails:Lightmatter_vineyard.jpg|thumb|left|Veinūgu suods Napys līknē]]
[[Fails:Napa_Valley_from_Oakville_Grade_3.jpg|thumb|left|Vierīņs iz Napys līknis nu ''Oakville Grade'' pīslaitis]]

== Verīs taipoš ==
* [[Napys apleiciņs]]
