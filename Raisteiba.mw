'''Raisteiba''' — [[process]], kura īmā [[subjekts]], [[objekts]] ci pasaruodīņs teik leluoks, iņteņsivuoks, lobuoks, izsaceiguoks, a voi damāruotuoks jaunim apstuoklim.

Raisteiba var byut, pīvadumam:
* [[sistema|sistemys]] voi [[struktura|strukturys]] papiļdeišona, palobuošona voi damāruošona jaunim aizprasejumim ([[ļaudeiba|ļaudeibys]] raisteiba, [[saimisteiba|saimisteibys]] raisteiba, [[nūvods|nūvoda]] raisteiba);
* dasamāruošona jaunim apstuoklim ([[bārns|bārna]] runys raisteiba, [[organizms|organizma]] raisteiba);
* pasaruodīņa māru lelynuošonuos (naloba [[ījiukums|ījiukuma]] raisteiba, nūtikšonu raisteiba, naveseleibys raisteiba);
i leidz.

Cylvāka raisteibys procesu var padaleit trejuos sadordaļuos:
* fiziskuo raisteiba (auguma masys, garuma i tt. puormejis);
* socialuo raisteiba (socialuo stuovūkļa puormejis);
* psihosocialuo raisteiba (psihiskūs funkceju atsarasšona i formiešonuos).

== Verīs taipoš ==
* [[Tvereiguo raisteiba]]
* [[Regionaluo raisteiba]]
