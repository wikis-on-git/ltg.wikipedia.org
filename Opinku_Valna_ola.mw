'''Opinku Valna ola''' — geologiskys dobys pīminieklis [[Rēznis nūvods|Rēznis nūvoda]] [[Nautrānu pogosts|Nautrānu]] pogostā.

Ola irā 1 km iz [[Dīnavydvokori|DV]] nu [[Rasnupli|Rasnupļu]] solys, [[Zušupeite|Zušupeitis]] lobuos molys pīslaitē pret Opinku piliskolnu. Koordinatys: N 56°42'19,8" E 27°22'00,4". Preteimā upis molā – [[Opinku piliskolns]].

Ar [[Olūtvapna|olūtvapnu]] sacementāta [[Kvartars|kvartara]] [[Žvyrs|žvyra]] blučs, zam kura pasadarejuse lāva ola. Pyrma 1991 godā padareituos teireišonys zam 4 [[Metris|m]] plotuo i 1,5 m augstuo [[Konglomerats|konglomeratu]] bluča redzējuos apmāram 25 [[Ceņtimetris|cm]] augsta sproga. Ola volgona, pavasar net pylduos ar iudini. Grīsti i sīnys ar izcylom i sprogom. 5 – 6 [[Ceņtimetris|cm]] gari [[Stalaktits|stalaktiti]].

Niulejī māri:
* [[augstums]] – ap 1 [[Metris|m]];
* [[dzilīne]] – ap 3,5 m;
* [[plotums]] – da 2,7 m;
* zamzemis pluota [[vydums]] – da 2,7 m.

Opinku Valna ola literaturā pīmynāta nu 1925 gods. Pa pīstuoškim, olā globojūtēs Valna nauda, jū sorgojs malns suņs.
