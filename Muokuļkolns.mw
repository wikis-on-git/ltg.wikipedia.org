{{Infoskreine kolns
 | Pasauka                 = Muokuļkolns
 | Atvaigs                 = Mākoņkalns 1999-08-17.jpg
 | Atvaiga māri            = 
 | Aprakstejums            = Ceļš da Muokuļkolna
 | Zemislopa               = Latveja
 | aprakstejuma_izlykums   = left
 | latd=56 |latm=16 |lats=41 |latNS=N
 | longd=27 |longm=24 |longs=49 |longEW=E
 | Augstums                 = 247,4
 | Byusmis vīta            = [[Rēznis nūvods]], [[Latveja]]
 | Augstaine               = [[Latgolys augstaine]]
 | Cytys pasaukys          = Voļkenbergs
}}

'''Muokuļkolns''' (aba ''Voļkenbergs''; viesturis dokumentūs vuocyskuo pasauka ''Wolkenberg'') — kaupris [[Latgolys augstaine|Latgolys augstainē]], Rēznis nūvoda Muokuļkolna pogostā, Rāznys Nacionaluo parka teritorejā, tyvai da [[Rāzna|Rāznys]] azara. Vyscaureigais (absolutais) augstums – 247,9 m augšuok jiuru leidzīņa. Samiereigais (relativais) augstums – 57,9 m.

Muokuļkolns izslivs deļ skaistuo i tuoleimuo vierīņa nu juo viersyunis, deļ iz juo bejušuos Voļkenberga piļs i deļ pīstuošku, kuri sīnās ar kolnu. Turistu nūmīļuota vīta. Iz kolna apsaveramys Voļkenberga piļskrytys - izaglobuojuši piļs sorgmyura fragmenti i aizgrauduotys zamzemys īmys. Nu kolna viersyunis acim pasaruoda vierīņs iz [[Rāzna|Rāznys]] azara.

Viesturis dokumenti līcynoj, ka Voļkenberga piļs iz Muokuļkolna pastateita 1236 godā. Ar pili sasīta legenda viestej, ka piec Voļkenberga piļs vaļdeituoja i juo sīvys nūmieršonys plotī piļs nūvoda sovumi sadaleiti trejom jūs meitom - Rūžai, Ļucejai i Marejai. Sevkura nu muosu iz puormonuotuos zemis pasastatejuse pa jaunai pilei: Rūža - Rēzni (''Rositten''), Ļuceja - Ludzu (''Lutsin'') i Mareja - Vileki (''Marienhaus''). A nazkod vareiguo Voļkenberga piļs piec muosu nūīšonys paceli pa druponai sakrytuse.

[[Kategoreja:Latgolys kaupri]]
