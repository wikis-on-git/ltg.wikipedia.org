'''Valeņtins Lukaševičs''' (dzims 1968 g. oktobra 27 d. [[Rēzne|Rēznē]]) – latgalīšu ailinīks, rakstinīks, literaturzininīks, latgalīšu postmodernuos literaturys aizsuociejs.


== Biografeja ==

Beidzs Rēznis 5 vydsškolu (1986), [[Daugpiļs Universitets|Daugpiļs Universitetu]] (bakalaura grads 1993, magistra grads 1996). Nu 1993 gods dora Daugpiļs Universitetā par vuiceituoju. 2008 godā dabuojs filologejis doktora grada par disertaceju ''[[latgalīši|Latgalīšu]] 20 godusymta proza [[Latgola|Latgolys]] literariskajā pluotā''. Niule Daugpiļs Universiteta docents, vuica literaturu.

== Literaruo darbeiba ==

Pyrmuo publikaceja – Rēznis rajona laikrokstā ''Darba Karogs'' 1989 g. Dzeivuli publicāti laikagruomotā ''Tāvu zemes kalendars'', laikrokstā ''Mōras Zeme'', žurnalā ''Jaunuo Dzeive'', almanahā ''Luna'', latgalīšu jaunūs literatu kūplasīnī ''Pagrauda'' (1999) i ct. Caur sovu pyrmū gruomotu ''Seppuku iz saulis vādara'' (1995, kūpā ar [[Oskars Seiksts|Oskaru Seikstu]]) devs kvalitativai jaunu pagrīzīni latgalīšu poezejā – i tematikys, i muokslyskuos izsaceibys, i auteņtiskuos volūdys vierteibu lītuojuma zinē. Pīrakstejs pyrmū postmodernizma romanu latgalīšu literaturā ''Valerjana dzeive i redzīni'' (1996, kūpā ar [[Oskars Seiksts|Oskaru Seikstu]])

Latvejis Rakstinīku savīneibys bīdris nu 1998 gods. 

Latgalīšu rokmuzykants [[Sovvaļnīks|Sovvaļnīks]] 2009 i 2011 godā izlaids ar Valeņtina Lukaševiča vuordim komponātys dzīsmis.

* '''Gruomotys'''
** ''Seppuku iz saulis vādara'' (1995, ailis, kūpā ar [[Oskars Seiksts|Oskaru Seikstu]]) 
** ''Valerjana dzeive i redzīni'' (1996, romans, kūpā ar [[Oskars Seiksts|Oskaru Seikstu]])  
** ''Kuozynda'' (2005, ailis)
** ''Vot taidi vot i batvini'' (2006, ailis)
** ''Bolti burti'' (2011, ailis)
{{DEFAULTSORT:Lukaševičs, Valeņtins}}
[[Kategoreja:Zeimeigi Latgolys ļauds]]
